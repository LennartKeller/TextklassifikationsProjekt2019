Schuel- vnnd Zucht-Ordnung/ Fu&#868;r Teu&#868;tsche vnd Lateinische Schuelmeister vnd Kinder.

      Schuel-Ordnung/
      F&#252;r das Chur-F&#252;rstenthumb Bayern.
      I.
      Von Ambt/ vnd Belohnung der Schuelmeister.
      DIe Schuelmeister sollen ihre vnderhabende Kinder vorderist zu aller Christlichen Zucht/ Erbarkeit vnnd Gottesforcht/ mit ho&#868;chstem Flei&#223; anhalten/ vnnd keines weegs zweifflen/ sie laisten hieran der Go&#868;ttlichen Mayesta&#868;t einen sehr angenemmen Dienst/ so ihnen neben ihrem gebu&#868;hrenden Schuel- oder QuatemberGelt/ welches jedes OrthsObrigkeit zubestim&#772;en hat/ vbersichlich zu seiner Zeit wird vergolten werden.
      II.
      Wie die Schuelmeister der Jugendt mit gutem Exempel vnnd Christlichem Leben vorgehen sollen?
      DIeweil aber das lebendig Exempel vilmehr Krafft vnnd Nachtruck/ dann die blosse Wort/ oder straich zuhaben pflegt: Als sollen sich die Schuelmeister vnd Schuelhalter oder Jungmeister selbst eines erbarn/ aufferba&#868;wlich- vnd Exemplarischen Wandels/ der ihnen sowol bey der zarten Jugendt/ als sonsten bey ma&#868;nniglich einen respect vnd gebu&#868;hrendes Ansehen mache/ in- vnd ausserhalb der Schuel befleissen/ insonderheit de&#223; Fluchens vnnd Gottsla&#868;stern/ wie auch de&#223; Zechens/ vnd vbertrinckens sich enthalten/ auch so vil mo&#868;glich/ vnnd seyn kan/ ta&#868;glich Me&#223;/ vnnd an Son- vnd Feyrta&#868;gen Predig ho&#868;ren/ ihr Hau&#223;genossen zu einem vnstra&#868;fflichen vnd z&#252;chtigen Wandel anhalten/ auch mit bo&#868;sen Worten/ Zorn/ Gri&#772;en/ vnzimblichen vnschambaren Reden/ vnd Geba&#868;rden ainich Ergernu&#223;/ oder bo&#868;&#223; Exempel der Jugend nit geben.
      III.
      Von den Kinderlehren vnd Zucht/ der Kinder bey den H. Gottsdiensten.
      AN Sonta&#868;gen sollen sie die Kinder selbst Perso&#868;hnlich in die Kinderlehr fu&#868;hren/ vnd bi&#223; ans End bey ihnen verharren/ auch was der Kinderlehrer mit ihnen handlet/ vnnd redt/ fleissig auffmercken/ sie folgenden Montag darau&#223; examinieren/ vnd wo sie fa&#868;hlen/ besser vnderzicht&#275;/ wie nie weniger bey der H. Me&#223; in der Kirchen gutes auffmercken vnd Zucht mit den Kindern halten.
      IV.
      Von Zucht der Kinder auff den Gassen/ vnd wann man dieselbe in die Gru&#868;n/ oder Virgatum fu&#868;hrt.
      AN den heiligen hohen Festen/ vnser lieben Frawen/ vnnd der heiligen Ta&#868;g/ wie auch an dem Freytag/ Sam&#772;stag/ sonderlich vnder dem H. Gottsdienst/ vnnd Feyrabend/ fu&#868;rnemblich bey den Kirchen vnd Freytho&#868;ffen sollen sie die Jugendt von allerley Spill/ vmblauffen/ vnd Geschray mit Ernst abmahnen/ vnnd in die Kirchen/ oder zu Hau&#223; weisen/ vnd treiben/ vnd damit gute Zucht erhalten werde/ soll ein jeder auff seine Schuelkinder fleissig Auffsehen haben/ dieselbe von den Gassen ab- vnnd zu Hau&#223; weisen: dieweilen auch bi&#223;hero verspu&#868;rt worden/ da&#223; wann man die Kinder in die Gru&#868;n/ oder wie man es anderer Orthen zunennen pflegt/ Virgatum fu&#868;hrt/ denselben allerhand Muetwillen/ vnnd vngebu&#868;hr im Tantzen/ spilen/ trincken/ etc. (darzu wol auch die alte gewachsne Leuth helffen) an statt einer ehrlichen zula&#868;ssigen recreation verstattet wu&#868;rdet/ so aber nit zugedulden/ als haben die Schuelmeister sonderbare Acht darauff zugeb&#275;/ das zu solchen Zeiten nichts vngeb&#252;rlichs vorgehe/ sonder in allem guete Disciplin/ Zucht vnnd Erbarkeit erhalten werde.
      V.
      Wie die Schuelmeister die Jugendt im Catechismo vnderrichten sollen/ vnd von Vorschrifften.
      DIe Schulmeister sollen fu&#868;rnem&#772;lich starck ob dem Catechismo halt&#275;/ denen so lesen ko&#868;nnen/ wochentlich ein Gesa&#868;tz darau&#223;/ den kleinen aber das Vatter vnser/ Ave Maria/ den Glauben/ die zehen Gebott/ die f&#252;nff Gebott der Christlich&#275; Kirchen/ die 7. Hochheilige Sacrament/ vn&#772; also fortan au&#223;wendig zulehrnen auffgeben/ vnd am Freytag abho&#868;ren/ scho&#868;ne Gebett/ oder was die verordnete Christenlehrer/ oder die ordentliche Pfarrer/ vnd Seelsorger (welche gar fruchtbarlich die Schuel am Freytag/ vnd wol auch am Mitwoch wochentlich besuechen) fu&#868;r guet ansehen wird/ sonderlich in den Vorschrifften/ gute nutzliche au&#223; vnderschidlichen kleinen Kinderlehr-Bu&#868;chlen gezogne Spru&#868;ch/ vnnd materien mit Rath der Geistlichen fu&#868;rgeben/ vnd recitiren/ wie auch die Haubtstuck/ nit allein den jenigen Kindern/ so den Catechismum schon gantz au&#223;wendig ko&#868;nnen/ in der Kinderlehr zu recitiren auffgeben/ sonder auch all andern/ so selbigen noch nit gelehrnet/ vnnd zwar ein guete Zeit voran lehrnen/ vnnd offentlich auffsagen lassen.
      VI.
      Wie die Kinder zu andern gueten Sitten vnd Tugenden vnderricht werden sollen.
      IN allen gueten Sitten vnd Tugenden/ als Warhafftigkeit/ Erbarkeit/ Einzogenheit/ Sanfftmuth/ Gehorsamb/ Demuet/ etc. sollen sie ihr Jugendt vnderweisen/ vnd aufferziehen/ vor spilen/ schwo&#868;ren/ nachna&#868;mmen/ liegen/ leichtsinnigkeit/ stra&#868;fflichen Mutwillen/ Vngehorsamb/ teu&#868;schlen/ vbelnachreden/ vnnd allen Lastern/ vnd Vntugenden embsig vnd fleissig gewarnen/ auch insonderheit in obacht nemmen/ zu was Vntugenden/ so wol die Knaben/ als Ma&#868;gdlein genaigt/ vnd Anmutungen haben/ denen bey zeiten steuren/ vnd mit der geb&#252;hrenden abmahnung/ vnd correction abziehen/ vnnd da nichts helffen wolte/ solches nach guet befinden ihrer Eltern/ den Pfarrherren/ Seelsorgern/ oder Beichtva&#868;ttern fru&#868;hzeitig geb&#252;hrent notificiren/ vnd von denselben Rath vnd Hilff suechen.
      VII.
      Von verhu&#868;tung vnnothwendiger Gemainschafft zwischen Knaben vnd Ma&#868;gdlein.
      UBrige vnd vnnotwendige Gemainschafft der Ma&#868;gdlein vnd Knab&#275; sollen die Schulmeister mit allem Flei&#223;/ so wol in der Schuel/ als auch ausser derselben/ alles Ernsts verbieten/ vn&#772; Erbarkeit di&#223;fahls vermerckt solte werden/ auffs sorgfa&#868;ltigist fru&#868;h zeitig verhu&#868;ten.
      VIII.
      Von bestraffung der Jugendt.
      ES sollen die Schuelmeister gegen allen Kindern ins gemain/ ein durchgehendt gleiche Christliche Lieb erzaigen/ vnd darneben ernsthafft/ doch nit zu streng im straff&#275; seyn/ auch die vngeschlachten vnnd hinla&#868;ssigen mehr mit Gedult/ Sanfftmut vnd offentlichem Lob der Fleissigen auffmuntern/ sonderlich aber de&#223; Schlagens zum Kopff/ vnd in den Rucken/ auch Haarrauffens/ wie mit weniger aller Schmachwor sich ga&#868;ntzlich enthalten/ vnd in abstraffung der Jugendt sich der Ruethen mit Beschaidenheit gebrauchen/ die Ma&#868;gdlein von den Knaben absonderlich straffen/ vnnd die gebu&#868;r in fleissige obacht nemmen/ auch sie selbst/ oder durch die ihnen zugegebene/ vnd auffgestelte versta&#868;ndige/ vnd zur vnderweisung der Jugendt taugsam befundne Pr&#230;ceptores vnd Schulhalter oder Jungmeister/ vnd nit durch andere/ die Straff gegen den Kindern vornemmen.
      IX.
      Von Auffnamb der frembden Kinder in die Schuelen.
      SO sollen die Schuelmeister ainigs frembdes Kind/ es geho&#868;re zu wem es woll/ in den Sta&#868;tten ohne vorwissen vnd bewilligung der verordneten Schuelherren/ auff dem Land aber ohne Vorwissen de&#223; Pfarrers in die Schuel nit an- vnnd auffnemmen/ oder doch wenigist gleich hernach demselben andeuten.
      X.
      Wie die Schuelmeister den Schuelherren Quatemberlich ein designation der Kinder vbergeben sollen?
      ALle Quatember soll ein jeder Schuelmeister in den Sta&#868;tten/ vnnd Ma&#868;rckten den verordneten Schuelherrn/ ein ordentliche Verzaichnu&#223; aller seiner/ so wol Burgerlicher als frembder Kinder/ mit ihren Tauff- vnd Zuna&#868;mmen/ wer ihr Eltern/ von wannen die frembden Kinder/ bey weme sie zur Herberg/ oder Kost/ ob sie/ vnd ihre Eltern eines Vermo&#868;gens/ ohne/ oder mit dem allmusen erhalten werden/ &#252;bergeben/ de&#223;gleichen auch den Pfarrern/ vnnd Seelsorgen u&#868;ber der Kinder im Geistlichen vnd Christlichen auff- oder abnemmen fleissige relation thuen.
      XI.
      Was zu Anfang vnnd End der Schuelen zubeobachten.
      DEr Anfang der Schuel/ darein die Kinder Vormittag wenigist vmb 7. vnd Nachmittag vmb 1. Vhr kommen/ vnd vor 10. vnd 4. uhr nit darau&#223; gehn sollen/ ist mit dem heiligen Gebett anzufangen/ so ein jeder Schuelmeister selbst den Kindern deu&#868;tlich vnnd anda&#868;chtig vorsprechen/ vnd sie ihme/ doch ohne Geschray antworten lassen/ welche aber ohne Vrsach zu spath kommen/ darumb straffen: auff gleiche wei&#223; auch zu End der Schuel das Gebett beschehen soll.
      XII.
      Von assignierung gewisser Orth vnd verbottnem Schleckwerch in Schulen.
      ALlen Kindern sollen sie gewisse Oerther/ so vil es seyn kan/ in der Schuel zuaignen/ vnd sie darvon nit/ als wann sie auffsagen/ oder andere Nothturfft halber/ auffstehn lassen/ auch soll ihnen Obs/ oder ander Schleckwerch in die Schuel zutrag&#275;/ vnd allda zu essen/ nit gestattet werden.
      XIII.
      Wie sich die Schuelmeister mit andern Verrichtungen nit beladen/ vnnd ihr Ambt in Schuelen verrichten sollen: auch von Lehrbu&#868;chern.
      DIe Schuelmeister sollen in aigner Persohn ihrer Schul/ vnd Schul-Jugendt/ so vil mo&#868;glich/ vnau&#223;gesetzt abwarten/ vnnd mit andern Burden/ Diensten/ vnd Verrichtungen sich nit beladen/ dardurch sie von dem schuldigen mo&#868;glichen Flei&#223; bey der Jugendt/ vnnd Schuel mo&#868;chten verhindert/ oder abgehalten werden: Dahero sie die bestim&#772;te gantze Schuelzeit vmb mit der Jugendt (all anderer Gescha&#868;fft inmittels hindan gesetzt) Perso&#868;nlich zubringen/ die Jugendt im buchstabieren/ lesen/ schreiben/ vnd rechnen wol vnderweisen/ ihre lectiones fleissig abho&#868;ren/ sich auff die/ so ihn&#275; etwan helffen/ nit verlassen/ sonder auff ein jedes Kind ein wachtbares Aug haben/ sonderlich aber im zaig&#275;/ daran nit wenig gelegen/ allen Flei&#223; anwenden/ vn&#772; sich keiner verzogn&#275; Buchstaben gebrauch&#275;/ bevorderist aber die Vorschrifften (vm&#772; welche ihnen nach dem sie gro&#223; oder klein seynd/ was gewi&#223; zubestim&#772;en) correct/ gut/ vnd nit schlauderisch schreiben/ nit weniger den Kindern kein Cantzley/ oder Fractur/ ehe vn&#772; zuvor sie einen deu&#868;tlichen current Buchstaben schreiben/ f&#252;rgeben/ auch nit alle drey Schrifften auff ein klein Quartbla&#868;tl schreiben lassen/ vnd da eins oder anders im auffsagen/ schreiben/ oder rechnen offt fa&#868;hlet/ oder gar nichts kan/ wol inacht nemmen/ ob solches au&#223; ha&#868;rtigkeit de&#223; Kopffs/ vnd Vnverstands/ oder aber au&#223; Faul- vnd Hinla&#868;ssigkeit herkom&#772;en/ vnd die Straff darnach moderiren sollen. Insonderheit aber ist in acht zunem&#772;en/ vnd die Straff darnach moderiren sollen. Insonderheit aber ist in acht zunem&#772;en/ da&#223; den Kinderen zum lehrnen der Catechismus, oder andere dergleichen Christliche Bu&#868;chlein assigniert/ vnnd geben werden/ damit sie au&#223; ihren ta&#868;glichen lectionen mithin auch einen geistlichen Nutz scho&#868;pffen mo&#868;gen/ derentwegen sich die Schuelmeister mit den Geistlich&#275; zuvergleichen/ vnnd den Kindern einige vnzula&#868;ssige geist- oder weltliche Bu&#868;cher/ oder Tracta&#868;tlein nit zugestatten.
      XIV.
      Vom Gebett/ wann die Vhr schla&#868;gt/ Agnus DEI, vnd Rosenkra&#868;ntzen.
      WAnn vnder Schuelzeit die gantze Vhr schla&#868;gt/ sollen die Schuelmeister alle Kinder das H. Creutz machen/ vnd ihnen von einem darzu verordneten den Englischen Gru&#223; mit Andacht laut vorsprechen lassen/ wie sie dann auch so bald sie anfangs ein Kind in die Schuel auffnemmen/ darob seyn sollen/ da&#223; es mit einem Agnus Dei am Hal&#223;/ vnd Rosenkrantz versehen seye.
      XV.
      Von Zucht der Kinder/ wann sie in vnd au&#223; der Schuel gehn.
      WAn man in- oder au&#223; der Schuel gehet/ sollen die Schuelmeister den Kindern die Zucht/ vnnd Erbarkeit auff der Gassen ernstlich befelchen/ vnd einbinden/ vnd eintweders selbst/ oder durch jemands anderen Achtung geben/ wie sie sich di&#223;fahls verhalten/ vnnd die so darwider handl&#275;/ nach gestalt de&#223; Verbrechens ernstlich abstraffen.
      XVI.
      Von anweisung der Schuelmeister an die Geistlichen/ wegen Vnderrichtung der Jugendt.
      DIe Schuelmeister sollen bey den Pfarren/ Christenlehrern/ vnnd geistlichen Seelsorgern/ nach beschaffenheit jedes Orts/ mit sonderem Flei&#223; sich jederzeit erku&#868;ndigen/ wie/ vn&#772; durch was Mittel bey allen vnd jeden Kindern ein besta&#868;ndigs/ Christlichs/ gutes Leben/ vnd notwendige Wissenschafft in den Glaubenssachen ko&#868;nne eingepflantzt werden: Inmassen sie den Christenlehrern/ Pfarrern/ vnnd Seelsorgern gebu&#868;hrende reverenz, vnnd Volg laisten/ auch die Kinder solcher gestalt vnderweisen sollen.
      XVII.
      Von Monatlicher Vorlesung vnnd Au&#223;legung der Zucht Reglen.
      DAmit auch die Kinder aigentlich wissen/ wessen sie sich so wol gegen Gott/ vnd seinen Heiligen/ als gegen ihren Eltern/ Schuelmeistern/ vn&#772; sonst jederma&#868;nniglich ausser- vnnd innerhalb der Schuel zuverhalt&#275;/ sollen ihnen die Schuelmeister alle Monath einmahl hernach folgende/ vnd andere nach beschaffenheit vnnd Nothturfft de&#223; Orths mit Rath der GeistlichenSeelsorger gut befindende Zuchtreglen deu&#868;tlich vorlesen/ vnd also erkla&#868;ren/ damit den zarten Gemu&#868;tern ein wahre Kindliche Forcht/ vnd LiebGottes/ welche zu besta&#868;ndiger/ vn&#772; williger Haltung solcher Reglen die Jugendt antreibe/ eingepflantzt werde/ inmassen dann auch die Schuelmeister selbst/ in allem ihren thun vnd lassen mit der lieben Jugent/ Gott/ als deme sie darumb strenge Rechenschafft zugeben/ vor Augen haben/ vnnd vilmehr auffdene von Gott ihnen versprochnen Lohn ihrer Mu&#868;h vnd Arbeit (da sie anderst ihrem Ambt embsig/ vnd getrewlichen vorstehn werden) als auff zeitliche Vergeltung sehen sollen.
      XVIII.
      Von auffnamb der Schuelmaister/ Abstellung der Winckel-Schuelmaister/ vnd verhu&#868;tung vbriger vnnotwendiger Anzahl.
      DIe vor- vnd nach gesetzte Obrigkeit sollen mit Ernst darob seyn/ damit zur besserer/ vnd richtiger haltung diser Ordnung/ auch Verhu&#868;tung aller Zerru&#868;tt- vnd Vnordnung/ der Schuelmaister Anzahl sovil thuen- vnd mo&#868;glich eingezogen/ vnd nit gleich jedem Schuel zuhalten gestattet/ sonder durch den Pfarrern/ mit zuthuen/ vnd in bey sein der Weltlichen Obrigkeit/ jedens Qualitet, Sufficienz, Wandel/ Vatterland/ Abschied/ vnd sonderlich der Religion/ vnd Glaubens sachen halber/ auffs sorgfaltigist erkundigt/ vnd sonderlich die verda&#868;chtige Winckl-Schuelmaister nit geduldet werden.
      XIX.
      Von Zulassung der Jungmaister.
      WOferrn ain Schuelmaister sovil Kinder ha&#868;tte/ da&#223; er ihnen der Notturfft/ vnd diser Ordnung nach/ allein nit kondte vorstehen/ oder au&#223; ehehaften Vrsachen/ mit Erlaubnus seiner Obrigkeit/ oder Schuel-Herrn ein zeitlang abseyn wurde/ soll er alsdan ain oder mehr taugliche Schuelhalter/ oder Jungmaister auffstellen.
      XX.
      Wie die Schuel- vnd Jungmaister die Bekandtnu&#223; de&#223; Glaubens ablegen vnnd verpflicht werden sollen.
      WEder Schuel- noch Jungmaister sollen auffgenommen/ oder geduldet werden/ sie haben dann vor dem Pfarrer/ vnd verordneten die Bekandtnu&#223; de&#223; Catholischen Glaubens abgelegt/ vnnd diser Ordnung alles Flei&#223; nachzukommen versprochen. Sie sollen auch ihrer Schuel mit gantzem Ernst/ Eyffer/ Lust/ Lieb/ vnd auffrichtiger Mainung abwarten/ ohne erhebliche Vrsach/ vnd au&#223;truckliche erlaubnu&#223; kein Schuelzeit versaumen/ beynebens in allerley f&#252;rfallenden Schuelsachen ihr auffsehen/ vnd Zuflucht zu ihren Pfarrern/ Schuelherren/ vnd Obrigkeit haben/ ihnen ihre Beschwernussen/ Noththurfft/ vnd Erinnerung/ sonderlich zur Quatember visitation vorbringen/ vnd allen Gehorsamb erzaigen.