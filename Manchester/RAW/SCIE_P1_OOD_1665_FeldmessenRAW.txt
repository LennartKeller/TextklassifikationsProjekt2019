Der Erste Theil de&#223; Feldmessens.
      Von Erkla&#868;rung etlicher Wo&#868;rter/ auch von gemainen Geometrischen Rissen vnd Vortheilen zum Feldmessen dienstlich.
      Das Erste Capitel.
      Was ein Juchart/ Item/ Rueten vnd Schuech seyen?
      EIN Juchart heist in Lateinischer Sprach Iugerum, vnnd hat seinen Vrsprung &#224; Iugo, das ist von einem Joch eines bar Ochsen/ derowegen man di&#223; fu&#868;r ein Juchart bey den Alten gescha&#868;tzt hat/ was in einem Tag mit zween Ochsen hat mo&#868;gen gea&#868;ckert werden. In etlichen Orthen wu&#868;rdet es mit andern Namen/ in Aeckern/ Wi&#223;ma&#868;dern/ Ga&#868;rten/ Weinbergen vnd Ho&#868;ltzern/ als nemblich ein Morgenfelds/ Man&#223;math/ Tagwerck/ Hufen/ Hufacker/ Artacker vnnd Dortacker genennt. In Bayrn/ da Bawfelder seyn/ haist man es ein Juchart/ seyn es aber Wi&#223;mater/ Ga&#868;rten/ oder Ho&#868;ltzer/ nennet man sie Tagwerch. Vnd obwol gemainklich die Juchart gro&#868;sser dann die Tagwerch/ so ist doch in den Fu&#868;rstenthumben Obern vnd Nidern Bayrn geordnet worden/ da&#223; in disen Landen durchgehent ein gleiche Messerey seyn: vnd/ so vil man sich im verkauffen vnnd kauffen f&#252;rnemblich darnach zurichten haben mag/ die Tagwerch so gro&#223; als die Jucharten gemessen werden sollen.
      2. Vnd soll ein Juchart/ oder Tagwerch in die lenge halten. 25. vnd in die braite 16. Rueten/ vnnd weil/ wie hernach zuvernemmen/ ein Rueten 10. Mu&#868;nchner Werchschuech lang/ so ist die lenge einer Juchart 250. vnd die braite 160. Schuch/ vnd ha&#868;lt ein Juchart/ oder Tagwerch in seinem gantzen Platz 400. Creutzrueten oder 40000. Creutzschuech Was aber ein Creutzrueten/ vnd Creutzschuech seye/ wu&#868;rdet hernach Num. 4. vnd 5. erkla&#868;rt.
      3. So viel die Rueten belangt/ ist dieselb an vnderschidlichen Orten auch vnderschidlich. Etliche rechnen 12. etliche 16. etliche aber nur 10. Schuech fu&#868;r ein Rueten. Vnd dise vnsere Rueten/ welche nur 10. Schuech lang/ ist bey den Alten auch gebra&#868;uchig gewesen/ de&#223;wegen wu&#868;rdet sie bey den Lateinischen/ von wegen da&#223; sie 10. Schuch haltet/ decempeda, vnd ein Feldmesser der solche Rueten braucht/ decempedator genannt. Sie ist auch im rechnen sehr f&#252;rderlich/ vnd vor andern Rueten richtiger/ dann die Anzahl der einfachen Rueten alsbalden mit hinzusetzung einer nullen 0. zu ainfachen Schuechen/ vnd die anzahl der Creutzrueten mit hinzusetzung zwayer 00. zu Creutzschuechen gemacht werden. Derhalben gar rathsamb ist/ ein zehenschu&#868;echtige Me&#223;-Rueten zugebrauchen/ weil sie dienstlich zum rechnen/ vnd gar leichtlich kan auch an denen Orten gebraucht werden/ wo man sonsten 12. 16. weniger oder mehr Schuech fu&#868;r ein Rueten rechnet/ wie hernach im 15. Capitel dritten Thail mit mehrerm gelehrt wu&#868;rdet.
      4. Es ist aber wol in acht zunemmen der vnderschid zwischen einem ainfachen vnd einem Creutzschnech/ Item/ einer ainfachen Rueten vnd einer Creutzrueten. Ein ainfacher Schuech ist anders nichts/ dann ein lenge die einen Werchschuech helt/ ohne alle braite/ als gesetzt/ die Lini. a b. hab ein Werchschuechs lenge/ ohne braite/ so wu&#868;rdet ein solche leng genen&#772;t ein ainfacher Schuech. Da aber/ nach der lenge solcher Lini/ ein viereckiges Pla&#868;tzlein mit vier Linien/ deren jede aines Schuechs lang/ vmbzogen wu&#868;rdet/ als wie die Figur mit c d. e. f au&#223;weist/ so haist solches Pla&#868;tzlein ein Creutzschuech/ wie vngefa&#868;hrlich die gevierte gebrennte Pflasterstain/ solche Creutzschuech sein/ vnd derowegen einer zupfla&#868;sterung einer Zuchart 40000. solcher Pflasterstein/ deren jeder auff allen vier Seiten ainen Werchschuech haltet/ haben mu&#868;ste.
      5. Also ist ein ainfache Rueten nichts anders/ dan&#772; ein lenge von 10. ainfachen Schuechen/ vnd ein Creutzrueten ein solcher gevierter Platz/ an deme man auff allen vieren Seiten 10. ainfach Schuech zehlen kan/ aber in dem gantzen Platz vnnd Einfang 100. Creutzschuech haltet/ Als gesetzt/ die Lini g h. sey ein ainfache Rueten/ vnd halt 10. ainfache Schuech/ so ist die Figur. i k l m. ain Creutzrueten.
      6. Damit aber ein jeder in disem gantzen Tracta&#868;tel desto besser sich au&#223; den ainfachen/ vnd gevierten Massen richten ku&#868;nde/ soll ein vnderschidlicher bericht von denselben beschehen vnd erstlich von ainfachem Ma&#223;.
      Ainfache Ma&#223;.
      Kein Juchart/ Tagwerch oder wie man es nennen thut/ kan ein ainfach Ma&#223; sein/ dann einfache Ma&#223; bedeuten allein die lenge ohne breiten/ auch allein die seiten de&#223; Platzs/ vnnd nicht den Platz selbs/ weil dann ein Juchart jederzeit einen Platz bedeutet/ so ist es kein ainfach Ma&#223;/ aber folgende Ma&#223; sein ainfach.
      1. Schuech/ helt in die leng/ 12. Zoll.
      1. Rueten helt in die leng 10. Schuech/ oder 120. Zoll.
      Gevierte Ma&#223;.
      Die Geuierte Ma&#223; entspringen au&#223; den ainfachen Massen/ wann man dieselbige in sich selbs/ oder eines in das ander multipliciert, als ein ainfacher Schuech hat 12. Zoll/ wann man 12. in sich selbs multiplicirt vnnd sagt 12. mal 12. so kommen 144. geuierte oder Creutzzoll auff einen geuierten oder Creutzschuech/ Also wann man 10. Schuech/ die ein ainfache Rueten machen/ in sich selbs multipliciert, kommen 100. Creutzschuech auff ein Creutzrueten/ vnd weil oben num. 2. angezaigt ist/ da&#223; 25. Rueten der leng nach/ vnnd 16. nach der braite/ oder 250. Schuech nach der leng/ vnd 160. nach der braite ein Juchart machen/ so multiplicier 25. mit 16. kommen 400. Creutzrueten auff ein Juchart/ multipliciert man aber 250. Schuech mit 160. so kommen auff ein Juchart 40000. Creutzschuech. Vnd weil ein jeder Creutzschuech 144. Creutzzoll hat/ so multiplicier 40000. mit 144. so kommen 5760000. Creutzzoll auff ein Creutzrueten/ hat also 1. Creutzschuech 114. Creutzzoll. 1. Creutzrueten 100. Creutzschuech oder 14400. Creutzzoll. 1. Juchart 400. Creutzrueten/ oder 40000. Creutzschuech/ oder 5760000 Creutzzoll. Wann sich dann im rechnen gar offt zutra&#868;gt/ da&#223; man Rueten/ Schuech/ vnnd Zoll beyeinander hat/ vnd man mit dem rechnen nicht wol fortkommen kan/ es seyen dann alle zahlen/ in die kleiner Zahl resoluiert, so mu&#223; man wol auffmercken/ ob man ainfach Rueten oder Schuech/ oder aber Juchart/ geuierte Rueten/ oder Schuech zu resoluiern hab/ hat man ainfach Rueten zu resoluiern, so multipliciert man die Rueten mit 10. so werdens Schuech/ oder mit 120. so werdens Zoll. Aber die Juchart resoluiert man mit 400. so werden es Creutzreuten/ oder mit 40000. so werden es Creutzschueuch/ oder mit 5760000. so werden es Creutzzoll. Die Creutzrueten resoluiert man mit 100. so werdens Creutzschuech/ oder 14400. so werden es Creutzzoll. Die Creutzschuech werden resoluiert mit 144. so werden sie Creutzzoll/ wie oben vnderschidlich verzaichnet ist/ da&#223; wol gemerckt/ bringt im gantzen Tracta&#868;tel grossen nutzen.
      7. Auff da&#223; aber wegen der Werchschuech/ als nach welchen alle Messerey gericht ist/ kein jrr seye/ vnnd mennigklich wi&#223;/ wie lang ein Mu&#868;nchner Werchschuech seye/ ist hie bey die wahre leng eines halben Mu&#868;nchner Werchschuechs der 6. Zoll hat/ mit n. o. auf der seyten abgerissen.
      Das ander Capitel.
      Was ein Winckelrechteck/ ein Spie&#223;eck/ vnd ein Flacheck seye?
      1. EIN Winckelrechteck ist/ da zwo Lini also auff einander stossen/ da&#223; die eine auff der andern Senckel gerad auffrecht stehet/ vnnd weder auff eine noch andere seiten sich hencket/ Als auff der Lini. a b. stehet die Lini. b c. schnur vnd Senckelgerad auffrecht/ darumb wu&#868;rdet das Eck. b ein Winckelrechteck genennt. Ein Spie&#223;eck ist/ da die ain Lini gegen der andern einwerts hangt/ als die Lini d e. hangt einwerts gegen der Lini e f. Derowegen wu&#868;rdet das Eck. e. spitziger/ dann das Winckelrechteck. b. darumb wu&#868;rdet es ein Spie&#223;eck genennt/ weil die Eysen an den Spiessen gleich wol hinden etwas brait/ aber vornen hinau&#223; also zugespitzt seyn/ da&#223; ihr Spitz viel schma&#868;ler/ enger vnd scha&#868;rpffer als an einem rechten Winckeleck.
      3. Aber ein flach oder krumb Eck ist/ wann die eine Lini/ von der andern au&#223;werts hangt/ als die Lini. g h. hanget von der Lini h i. au&#223;werts hin/ darumben ist das eck nit so scharpff vnd spitzig/ als ein Winckelrechteck/ vnnd noch vil weniger scharpff als das Spie&#223;eck.
      4. Au&#223; erku&#868;ndigung der Ecken/ sein auch die Winckel bekant/ dann als wie das Eck au&#223;werts ist/ als ist der Winckel einwerts/ vnd eintweders auch ein Schnur gerechter/ oder ein Spie&#223;/ oder ein flacher Winckel. Als in der ersten Figur dises Capitels/ ist der winckel. k. ein Senckelrechter Winckel/ in der andern Figur der Winckel l. ein Spie&#223;: vnd in der dritten Figur der Winckel m. ein flacher Winckel.
      Das dritte Capitel.
      Wie man zwo Lini recht Creutzwei&#223; vnd Winckelrecht u&#868;ber einander ziehen/ oder auff einander setzen soll.
      1. ES seye die Lini/ a b. durch dieselbige sol man ein andere Lini Creutzwei&#223; vnd Winckelrecht ziehen/ nimb einen Zirckel vnnd thue denselben vngefahr mehr als halb so weit auff/ als die Lini a b. lang ist/ setz den ainen Fue&#223; de&#223; Zirckels in das a. vnd mit dem andern Fue&#223;rei&#223; oberhalb/ vnd vnderhalb der Lini. a b. zway Circul trumb c d. vnd e. f. alsdann setz de&#223; vnuerruckten Zirckels ainen Fue&#223; in den Puncten b. vnd mach mit dem andern Fue&#223; ebenfals zway Circultrumb. g h. vnd i k. wo die Circultrumb ein ander Creutzwei&#223; u&#868;ber schneiden/ allda mach zween Puncten. l. vnd m. leg die Regel auff dise zween Puncten vnd zeuch dardurch ein Lini/ dise Lini durchschneidet die Lini. a b. in der mitten im Puncten/ n. Creutzwei&#223;/ vnd Winckelrecht.
      2. Da du aber die Zwerchlini nicht eben in der mitten/ sondern in einem andern Puncten Creutzwei&#223; vnd Winckelrecht/ mit einer andern Lini durchschneiden wilst/ oder eine auff- oder abwerts Winckelrecht darauff setzen/ oder daran hencken/ so must du auff der Lini neben dem Puncten/ durch welchen die ander Lini soll gezogen werden/ noch zween Puncten die von dem ersten Puncten auff beyden seyten gleichweit stehn/ machen/ vnnd alsdann de&#223; Zirckels einen Fue&#223; darein setzen/ vnd die Circul trumb reissen wie zuvor. Es seye die Lini. o p. in den Puncten q. Creutzwei&#223; vnd Winckelrecht durchzuschneiden/ so mach zween Puncten. r f. die vom q. gleich weit stehn/ stell de&#223; Circkels Fue&#223;/ in r. vnd dann in s. vnd rei&#223; die Circul trumb/ vnden vnd oben. In beeden u&#868;berschnitten mach die Puncten. t v. vnnd zeuch die Lini. t v. die gehet durchs q.
      3. Oder setz den einen Fue&#223; de&#223; Circuls ob der Lini/ welche seye a b. in einen Puncten nach gefallen/ als in c. den andern Fue&#223; setze in den Puncten alda man die Lini soll Creutzwei&#223; durchschneiden/ als in d. rei&#223; einen Circul der die Lini im Puncten d. durchschneide/ vnd wann er am andern Orth die Lini. a b. auch durchschneidet/ allda mach den Buchstaben e. au&#223; dem e. durch das c. ziehe eine Lini bi&#223; an den vmbkrei&#223;/ als im f. au&#223; den Puncten/ wo di Lini den vmbkrei&#223; in f. beru&#868;hret/ zeuch ein Lini in den Puncten d. oder gar dardurch/ auff disen weg kan man von dem eussersten Puncten einer Lini ein Bleyrechte Lini vndersich oder u&#868;bersich ziehen/ Item ein gerechten Winckelhaacken auffreissen/ wie in der Figur zu sehen/ dann. d f c. ist ein gerechter Winckelhaacken.
      4. Im gegenspil wann ein Puncten ausserhalb der Lini stehet/ vnd von demselben ein Schnurgrade Lini auff ein ander Lini Winckelrecht soll gezogen werden/ Als/ es seye ein Lini g. h. oberhalb der Lini stehet ein Puncten. i. von disen Puncten. i. sollest herab auff die Lini. g. h. ein Lini ziehen/ die Winckelrecht auf die Lini. g h. fall. Setz den einen Fue&#223; de&#223; Zirckels in den Puncten i. den andern Fue&#223; streck so weit au&#223;/ da&#223; er vnder die Lini herab raich/ doch die Lini an zway Orthen/ wann du ein Circul trumb reissest/ beru&#868;hren mo&#868;g. Rei&#223; also mit dem au&#223;gestreckten Fue&#223; ein Circul trumb/ welches die Lini an beeden Orten durchschneidt/ mach zween Puncten. k l. au&#223; disen beeden Puncten/ rei&#223; oben vnd vnder der Lini die Circul trumb/ wie oben n. 1. zeuch die Lini durch die u&#868;berschnitt der Circul trumb/ so ist die Lini au&#223; dem Puncten. i. Winckelrecht auff die Lini g h. gezogen.
      Das vierdte Capitel.
      Was Basis, Hypotenusa, Cathetus, Horizontal vnd perpendicular Lini seye.
      1. EIN jede Figur/ sie seye von drey oder mehr seiten geschlossen/ wu&#868;rdet also gestellt/ da&#223; sie nicht auff einem spitz/ sonder auff einer Lini stehe/ solche vnderste Lini wu&#868;rdet alsdann genannt Basis, das ist die fundament oder Grundlini/ sonderlich aber ist in den Triangulen diser Namen gebra&#868;uchig. Wann aber solcher Triangel ein winckelrechtes Eck hat/ welches von der Basi- oder Grundlini/ vnd einer auffrechten Lini gemacht vnd geschlossen wu&#868;rdet/ so haist alsdann die auffrecht Lini Cathetus, Aber die Zwerchlini/ so oben vom spitz de&#223; Catheti herab auff die Basim gezogen wu&#868;rdet/ haist hypothenusa. Die perpendicular Lini/ ist anders nichts/ als ein Lini/ die auff ein andere Lini/ welche ligt/ also gezogen w&#252;rdet/ da&#223; sie auff dieselb Lini von oben herab Bleyrecht vnd Winckelrecht fallet/ oder von der ligenden Lini Bleyrecht herabhangt oder herab gezogen wu&#868;rdet. Die Horizontal Lini/ ist die ligend Lini/ welche Wasserrecht gleich eben ligt/ vnd an keiner seiten auff- oder nidersteigt. In einem Triangel der ein Winckelrechteck bey der Basi hat/ seyn alle dise Lini zusehen. Dann Cathetus vnd perpendicular ist in einem solchen Triangel ein Lini/ de&#223;gleichen ist Basis vnd Horizontal Lini auch nur ein Lini. Als im Triangel a b c. ist die Lini a c. Basis vnd auch die Horizontal Lini/ die Lini. a b. ist Cathetus vnnd auch die perpendicular lini. b c. ist die Hypotenusa. Sonsten sein alle lini de&#223; vorgehenden dritten Capitels/ welche ligend gezogen/ Horizontal linien/ sein aber nicht Bases oder Grundlinien/ dann sie schliessen kein gantze Figur/ die einen eingeschlo&#223;nen Platz hab/ Also seynd die stehende auffrechte linien im dritten Capitel gleichwol perpendicular lini/ sein doch keine Catheri, dann sie machen keinen Triangel der ein Winckelrechtseck hette/ schliessen auch kein Figur die in jhr einen platz begriffe. Dahero werden dise Wo&#868;rter Basis, Cathetus, Hypotenusa, allein gebraucht/ wann man von Figuren handlet die einen Platz in sich schliessen/ vnnd sonderlich die Wort Cathetus vnd Hypotenusa allein in Trianglen.