Kurtze INFORMATION. Wegen de&#223; an Seiten ChurPfaltz vnbefuegter wei&#223; pr&#230;tendirten Rechts der Wildtfa&#868;ng/ vnd was deme anha&#868;ngig.

        ES wirdt nunmehr zu ma&#868;nnigkliches Nachricht kommen seyn/ welcher gestalten Ihr Churfu&#868;rstl. Durchl. in Bayrn/ vnderm 16. Julij dises lauffenden Jahrs offentliche Patenten in Truck au&#223;gehn/ vnd denen an der PfaltzGraffschafft bey Rhein gesessenen Chur-F&#252;rsten/ vnd Sta&#868;nden insinuiren lassen/ dises In&#772;halts/ Weiln ho&#868;chstgedachte Churfu&#868;rstl. Durchl. in Bayrn die gewisse Information erlangt/ da&#223; das Priuilegium der Wildtfa&#868;ng/ so man an Seiten ChurPfaltz zu der benachbarten ChurF&#252;rsten vnd Sta&#868;nd hohen Beschwer sich bi&#223;hero angemast/ den vorigen Pfaltzgrafen vnnd ChurFu&#868;rsten bey Rhein anderst nit/ als wegen der vor disem gehabten/ anjetzo aber auff Ihr ChurFl. Durchl. in Bayrn vnd dero Hochlo&#868;bl. Churhau&#223; transferirten Churf&#252;rstl. W&#252;rde de&#223; Ertztruch&#223;sessenAmbt/ vnd jnsonderheit der darvon dependirenten Vicariats-Gerechtigkeit geb&#252;hrt habe/ da&#223; Sie zu erhaltung Ihres Rechtens/ vnd billicher Beschu&#868;tzung der wider RechtBetrangten/ solch ChurPfa&#868;ltzischem vnbefugten Anmassen offentlich zu contradiciren verursacht worden/ de&#223; versehens/ es werde bey so gestalten Dingen/ nach dem nunmehr die bey Chur Pfaltz vorhergeweste Churf. Dignita&#868;t/ sambt dem Ertztruch&#223;sessenAmbt vnd Vicariat von der Pfaltzgraffschafft bey Rhein ab: vnd auff Ihr Churfu&#868;rstl. Durchl. in Bayrn/ vnd dero ChurHau&#223; verwendet worden/ dahero de&#223; Herrn ChurF&#252;rsten zu Pfaltz Churf. Durchl. solche Gerechtsame der Wildtfa&#868;ng/ vnd was derselben anha&#868;ngig/ zu exerciren keines wegs mehr zustehn vnnd geb&#252;hren thue/ niemandt solch ChurPfa&#868;ltzische vnbefuegten Ansuchen vnd Beg&#252;nnen ins ku&#868;nfftig mehr statt geben.
        Nun ist zwar hieru&#868;ber vnderm 4. nechstverwichenen Monats Augusti an Seiten ChurPfaltz ein anders Patent mit allerhandt vnzimblichen Anz&#252;gen/ als wann man nemblich ChurBayrischen Thails di&#223;falls etwas wider die Geb&#252;hr suchen tha&#868;tte/ au&#223;gangen: Damit aber gleichwoln niemandt dardurch jrr gemacht/ vnd zu ma&#868;nnigklichs Wissenschafft besser an Tag geben werde/ wie vngleich man an Seiten ChurPfaltz in besagtem Patent ho&#868;chstgedacht Ihre Churfu&#868;rstl. Durchl. in Bayrn einer vnbefuegten Zuno&#868;ttigung beschuldigen thue/ will man hiemit in aller Ku&#868;rtze vorstellen/ was es mit gedachtem Recht der Wildtfa&#868;ng/ vnd anderem so demselben anha&#868;ngig seyn mo&#868;chte/ so vil man bi&#223;hero in Erkundigung bringen ko&#868;nnen/ fu&#868;r ein Beschaffenheit habe.
        Vnd Erstlichen zwar hat man sich zu Behaubtung dises Rechts der Wildtfa&#868;ng ChurPfa&#868;ltzischen Thails jederzeit auff ein von Kayser Maximiliano dem Ersten in Anno 1518. erthailtes/ vnd in Anno 1520. von Weillandt Kayser Carl dem Fu&#868;nfften confirmirtes Privilegium bezogen/ vnd dasselbe jederzeit f&#252;r das rechte Fundament diser pr&#230;tendirten Gerechtsambe gehalten/ vnd hochgeru&#868;hmt; Nun zaigt aber dises Priuilegium (so hernach folgt) mit o&#868;ffters widerholten nachtrucklichen Worten sovil/ da&#223; dises Recht der Wildtfa&#868;ng/ vnd was demselben anha&#868;ngig/ den Pfaltzgrafen bey Rhein nie anderst/ als wegen der Churf&#252;rstl. W&#252;rde de&#223; Ertztruch&#223;sessenAmbts/ vnd der darvon dependirenten Vicariats-Gerechtigkeit geb&#252;hrt habe/ allermassen die in hernach angehengtem Priuilegio mit gro&#868;ssern Buchstaben getruckte/ vnd nit sine emphasi, oder sonderbare Vrsach jedesmahl reduplicatiu&#232; gesetzte Wort kla&#868;rlich au&#223;weisen.
        Welches zu dem anderen noch mehr au&#223; der ChurPfa&#868;ltzischen in Anno 1582. au&#223;gangnen/ vnd in Truck verfertigten LandsOrdnung besta&#868;ttiget w&#252;rdt/ zumahlen in derselben Tit. 8. fol. 52. au&#223;truckenlich herkombt/ da&#223; die Gerechtsambe der PastartsFell/ leibaignen Wildtfa&#868;ng/ Ko&#868;nigsleuth/ Hagsteltzen/ vnd dergleichen dem Pfaltzgrafen bey Rhein/ vnd ChurFu&#868;rsten/ als Vicarien de&#223; H. Ro&#868;m: Reichs gebu&#868;hren thue.
        Ja es wird dritttens dises auch in der OberPfa&#868;ltzischen LandsOrdnung fol. 157. Tit. 7. mit deutlichen Worten angezaigt/ da&#223; nemblich die Pastartfell (so in Kaysers Maximiliani Primi Priuilegio neben den Wildtfa&#868;ngen zugleich einkommen) dem Pfaltzgrafen ChurFu&#868;rsten als Vicarien de&#223; Heiligen Ro&#868;m: Reichs/ krafft daru&#868;ber habenden Kayserlichen Priuilegien erthailet worden.
        Vnd wann man Vierdtens ChurPfa&#868;ltzischer Seits bey dem Archiv zu Haidelberg auffsuchen solte/ wurden sich nit allein vnterschidliche Documenta, darinn das Recht der leibaignen Wildtfa&#868;ng jederzeit auff das Vicariat gegr&#252;ndet worden/ sondern in specie auch ein Bedencken vber die ChurPfa&#868;ltzische Priuilegia von Weilland Jobst Reiber gewesten ChurPfa&#868;ltzischen Cantzler befinden/ in welchem derselbe vilmahlen widerhollt/ da&#223; dise Kayserl. Begnadigung der Wildtfa&#868;ng/ von dem Vicariat herr&#252;hre/ allwo vnder andern zu Iustificirung diser Gerechtsame von besagtem Cantzler Reiber angefu&#868;hrten rationibus, auch dises notabiliter gemeldt w&#252;rdet/ da&#223; ChurPfaltz solches Recht der Wildtfa&#868;ng zu Ergo&#868;tzligkeit jhres tragenden VicariatAmbts erstattet worden/ vnd lauten die formalia jetztangezogenen Bedenckens nachfolgender massen. Dieweil alle Chur- vnnd Fu&#868;rstenthumb/ Herrschafften/ Sta&#868;tt/ vnd Flecken an: vnnd bey der Pfaltzgraffschafft am Rhein/ sambt andern Landtschafften in zutragenden Fa&#868;llen in der Churfu&#868;rstl. Pfaltz Pfleg/ vnnd Verwaltung seyn/ warumb solte dann Ihro Churfu&#868;rstl. Durchl. in solch angra&#868;ntzeten Herrschafften/ Sta&#868;tten/ vnd Flecken nicht ain Burger/ Bawr oder zwen/ Die selbiger mit Pflicht vnd anderer Dienstbarkeit zugethan/ oder verwandt weren/ zu Ergo&#868;tzligkeit Ihres tragenden Ambts vnd Lasts zuhaben verstattet vnd zugelassen seyn?
        Wann nun deme also (wie jhme dann anderst nit ist) da&#223; die ChurPfa&#868;ltzischer Seits pr&#230;tendirte Gerechtsambe der Wildtfa&#868;ng/ vnd was deme anha&#868;ngig/ in Krafft der Kayserlichen Privilegien/ vnd ChurPfa&#868;ltzischen selbst eygnen Bekandtnussen ein vnseparierliches connexum der ChurFu&#868;rstlichen Wu&#868;rde de&#223; Ertztruch&#223;sessenAmbts/ vnd darvon dependirenten Vicariats-Gerechtigkeit jederzeit gewesen/ vnd bi&#223; anhero verbliben/ so folgt f&#252;r sich selbsten lauter vnd klar/ da&#223; ChurPfaltz zu solchem Recht der Wildtfa&#868;ng ainiger Fueg nit mehr gebu&#868;hre/ weil ain Reichskundige Sach ist/ da&#223; die Churfu&#868;rstliche Wu&#868;rde de&#223; Ertztruch&#223;sessenAmbts/ sambt allen desselben Regalien/ Hochheiten/ W&#252;rden/ Vorsitz/ Recht/ vnd Gerechtigkeiten/ nichts darvon au&#223;genommen/ vnd in specie auch da&#223; solcher ChurW&#252;rde anha&#868;ngige Vicariat de&#223; H. Ro&#868;mischen Reichs vermo&#868;g Kayserlicher Concession- vnnd Inuestituren auff das ChurFu&#868;rstliche Hau&#223; Bayrn widerumben reducirt vnd durch den allgemainen M&#252;nster- vnd O&#223;nabruckischen Fridenschlu&#223; plenissim&#232; confirmirt vnd besta&#868;ttiget worden.
        Dahero dann auch nichts jrret/ was in dem ChurPfa&#868;ltzischen Patent angezogen wird/ ob solte nem&#772;lich ChurPfaltz durch das Instrumentum pacis vnd Kays. Immission in die gantze Pfaltzgraffschafft bey Rhein mit allen Rechten vnd Zugeho&#868;rungen/ wie solche deroselben Vorfahrer vor dem Krieg jnngehabt/ vnd besessen/ widerumb eingesetzt/ vnd restituirt worden seyn/ dann dises la&#223;t man an sein Orth gestellt seyn. Gleich wie aber die Gerechtsambe der Wildtfa&#868;ng mit dem Landt der Pfaltzgraffschafft bey Rhein durchau&#223; kein Gemainschafft hat (sonsten es auch andere Pfaltzgrafen bey Rhein pr&#230;tendiren vnd haben wurden) sondern obber&#252;hrter massen jederzeit ein dependens von der damaln bey ChurPfaltz gewesten/ hernach aber auff das Churfu&#868;rstl. Hau&#223; Bayrn transferirten ChurW&#252;rde de&#223; Ertztruch&#223;sessenAmbts/ vnd der Vicariats-Gerechtigkeit gewesen/ vnd noch ist/ also bleibt auch f&#252;r sich selbst&#275; richtig/ da&#223; ChurPfaltz mit dem Landt der Pfaltzgraffschafft bey Rhein solches Recht der Wildtfa&#868;ng weder durch den M&#252;nster- vnd O&#223;nabruckischen Fridenschlu&#223; noch die Kayserliche Immission restituirt worden seye/ sonder vilmehr im klaren Gegenspihl/ da&#223; besagts Recht der Wildtfa&#868;ng mit vnd sambt der ChurF&#252;rstl. Wu&#868;rde de&#223; Ertztruch&#223;sessenAmbts/ vnnd Vicariats-Gerechtsamen/ auff ChurBayren transferirt worden.
        Das aber wie in mehrbesagtem ChurPfa&#868;ltzischen Patent weiters herkombt/ in der Anno 1652. Ihr Churf&#252;rstl. Durchl. zur Pfa&#868;ltz new erthailten Kayserl. Inuestitur vnd Lehenbrieff auch der Wildtfa&#868;ngs Gerechtigkeit nominatim gedacht werde/ das hat nichts ob sich/ dann hierauff die Antwort/ da&#223;/ wann deme also/ solches per manifestam ob: &#38; subreptionem vnd vnbegru&#868;ndte Information geschehen/ weil man ChurPfa&#868;ltzischer Seits fein verschwigen/ da&#223; solche Gerechtsambe der Wildtfa&#868;ng/ der Churfu&#868;rstl. Wu&#868;rde de&#223; Ertztruch&#223;sessenAmbts/ vnd darvon dependirenten Reichs-Verwesung anha&#868;ngig seye. Wie dann keines wegs zuzweiflen/ wann man ChurBayrischen thails von diser vnseparirlich&#275; connexitet der Wildtfa&#868;ng mit dem Reichs Vicariat ainige Wissenschafft damalns gehabt ha&#868;tte/ da&#223; die Einruckung solcher Gerechtsambe in den ChurPfa&#868;ltzischen Lehenbrieff gewi&#223; vermitten bliben were. Dann so wenig man solches an Seiten ChurBayrn ha&#868;tte nachgeben/ vnd verstatten ko&#868;n&#772;en/ so wenig ist zugedencken/ da&#223; die in Gott ruhende Kayserl. Mayt. glorw&#252;rdigsten Angedenckens/ wann Ihr einige Erinnerung geschehen were/ darzu in pr&#230;iudicium de&#223; Hochlo&#868;bl. ChurHau&#223; Bayrn/ vermo&#868;g Kayserl. concessionen darinn die Wildtfa&#868;ng auch in specie gedacht worden/ erlangten/ vnd durch das FridensInstrument so vestigklich confirmirten Rechtens wurden consentirt vnd eingewilliget haben; Zu deme ha&#868;tte man ChurPfa&#868;ltzischer Seits die Wildtfa&#868;ngs Gerechtigkeit nit also mit einem einigen blossen Wort in den Lehenbrieff einschleichen: sondern da man einige rechtma&#868;ssige befuegnu&#223; zuhaben vermaint/ vilmehr da&#223; so hochberu&#868;mbte Priuilegium Kaysers Maximilani I. vnd Caroli V. renouiren lassen soll&#275;. Welches man aber nit gethan haben wurde/ Weiln solches Privilegium bey dem Hau&#223; der Pfaltz nach Entgehung der Chur W&#252;rde de&#223; Ertztruch&#223;sessenAmbts/ vnd Vicariats/ darauff es gegru&#868;ndet gewesen/ tanquam sublato fundamento, nit mehr bestehen ko&#868;nnen. Es ist aber zweiffels ohne allein darumben mit solchem Priuilegio zuruck gehalten worden/ damit man bey ChurBayrn kein contradiction erwecke/ vnd die Einruckung der Wildtfa&#868;ng in Lehenbrieff vmb so vil ehender zu vermaintlichem/ doch allerdings nichtigen Fortl erhalten/ vnd zu Weg richten ko&#868;nnen. Gleich wie man auch zu Regenspurg/ da von diser Sach consultirt vnd gehandlet worden/ ChurPfa&#868;ltzischer Seits vilmehr sich auff die quasi possession vnd das Herbringen stewren/ als durch producirung der Kayserl. FreyheitsBrieff den rechten Vrsprung diser Gerechtsambe an Tag geben/ vnd sich dardurch in Gefahr setzen wollen.
        Was das ChurBayrische bey dem nechsten Regenspurgischen Reichstag in diser Sach abgelegte Votum betrifft/ ist au&#223; den Reichs Protocollis zuersehen/ da&#223; die ChurBayrische Abgesandte jhrem gna&#868;digsten Herrn/ vnd jederma&#868;nnigklich/ so darbey auff ainigerley wei&#223; interessirt seyn mo&#868;chte/ sein Recht reseruirt, vnd beynebens au&#223;truckenlich bedingt haben/ da&#223; Sie die der Wildfa&#868;ng halber per Dictaturam communicirte Schrifften vnd Kayserl. Decreten Ihrer gna&#868;digsten Herrschafft noch nit vberschickt/ weniger ainige Instruction dar&#252;ber empfangen ha&#868;tten/ da&#223; man sich also ChurPfa&#868;ltzisch&#275; thails solch ChurBayrischen Voti mit nichten zubedienen hat.
        Wie aber die in dem ChurPfa&#868;ltzischen Patent geru&#868;mbte Possession vel quasi beschaffen seye/ das gibt die von den grauirten Sta&#868;nden zu dem Reichs Directorio damahls vbergebne Beschwerschrifft/ mit Vmbsta&#868;nden zuerkennen/ vnd ist ChurBayrischer Seits allein dises noch darbey zuerjnneren/ weiln au&#223; jetzt angezogenen vnd deducirten Vrsachen genugsamb am Tag/ da&#223; ChurPfaltz/ nach dem nunmehr die Pfaltzgraffschafft bey Rhein Ihrer vor disem gehabten Churfu&#868;rstl. Wu&#868;rde de&#223; Ertztruch&#223;sessenAmbts vnd der darvon dependirenten ReichsVicariatsGerechtigkeit entsetzt worden/ weiters zu den Wildtfa&#868;ngen ainigen Fueg nit habe/ da&#223; folglich die allegirte Possession vel quasi, cum de non Iure hoch Priuilegium pr&#230;tendentis manifest&#232; constet, vitios null vnnd nichtig seye.
        FINIS.
        COPI MAXIMILIANI I.
        Vnd
        CAROLI V.
        Privilegij.
        Wegen der Wildtfa&#868;ng.
        WIr Carl der f&#252;nfft von Gottes Genaden erwo&#868;hlter Ro&#868;mischer Kayser zu allen zeiten mehrer de&#223; Reichs/ etc. Bekennen fu&#868;r Vns vnd vnser Nachkommen am Reich offentlich mit disem Brieff/ vnd thun kundt aller meniglich/ als weyland der Allerdurchleuchtigist Fu&#868;rst Kayser Maximilian vnser lieber Herr vnd Anherr lo&#868;blicher geda&#868;chtnu&#223;/ dem Hochgebornen Ludwigen Pfaltzgrafen bey Rhein/ vnd Hertzog in Bayrn/ de&#223; Heyl. Ro&#868;m: Reichs Ertztruckse&#223; vnserm lieben Oheimen vnnd Churfu&#868;rsten die Gnad vnd Freyheit/ so seinen Voreltern als ChurFu&#868;rsten vnd Vicarien de&#223; H. Ro&#868;m. Reichs u&#868;ber alle Bastarten auch andere frembde Personen Man&#772; und Frawen/ so keinen nachfolgenden Herrn hab&#275; niemandt au&#223;genommen/ als Wildtfa&#868;ng/ so jnnwendig seinen Fu&#868;rstenthumben vnd Landen/ auch den beyligenden Stifften/ Herrschafften/ Sta&#868;tten/ Flecken vnd Gebietten in Sta&#868;tten oder auff dem Landt geborn/ oder darinnen wonhafftig werden/ gegeben/ auch dessen in possess, Nutz/ Gewo&#868;hr vnd gebrauch gewesen/ vnd er noch ist/ Confirmirt, bestett/ vnd von newem gegeben hat/ Inhalt seiner Kays. Mayst. Brieff von Wort zu Wort also lautendt.
        WIr Maximilian von Gottes Genaden erwo&#868;hlter Ro&#868;mischer Kayser zu allen zeiten mehrer de&#223; Reichs/ etc. Bekennen offentlich mit disem Brieff/ vnd thun kundt aller meniglich/ wie wol wir au&#223; angeborner gu&#868;te vnd Kayserl. Miltigkeit geneigt seyn/ allen vnd jeglichen/ Vnser vnd de&#223; H. Reichs Vnderthanen vnd getrewen/ Ehr/ auffnem&#772;en/ vn&#772; bestes zubefo&#868;rdern/ vnd zu mehren/ so ist doch Vnser Kays. Gemu&#868;t billich mehr begu&#868;rig/ zu denen/ die sich gegen Vns vnd dem H. Reich in getrewer/ embsiger vnnd vnverdro&#223;ner Dienstbarkeit/ f&#252;r andere redlich halten/ erzeigen vn&#772;beweisen/ auch Vns die Bu&#868;rden de&#223; H. Reichs mit tragen helffen/ sie noch mit mehrern Vnsern Kayserlichen Gnaden vnnd Freyheiten zubegaben; Wann Vns nun der Hochgeborn Ludwig Pfaltzgraf bey Rhein/ vnd Hertzog in Bayrn/ de&#223; Heyl. Ro&#868;m. Reichs Ertztruckse&#223;/ vnser lieber Oheimb/ Schwager vnd Churfu&#868;rst fu&#868;rbracht hat/ wie sein Voreltern/ als ChurFu&#868;rsten vnd Vicarien de&#223; Heyl. Ro&#868;m. Reichs von Vns vnnd vnsern Vorfahren Ro&#868;mischen Kaysern vnd Ko&#868;nigen lo&#868;blich gefreyet/ begnadet vnnd fu&#868;rsehen/ auch da&#223; in possess, Nutz/ Gewo&#868;hr/ vnnd gebrauch gewesen/ vnd er noch sey/ da&#223; alle Bastart auch andere frembde Personen/ Mann vnnd Frawen/ so kein nachfolgenden Herrn haben/ niemandt au&#223;genommen/ als Wildfa&#868;ng/ so inwendig seiner Fu&#868;rstenthumb vnd Landten/ auch den beyligenden Stifftern/ Herrschafften/ Sta&#868;tten/ Flecken vnnd Gebietten/ in Sta&#868;tten oder auff dem Landt geborn/ oder darin wonhafftig werden/ sein Leibeigen/ angeho&#868;rigen/ vnd er dieselben Bastart/ wo sie ohn Leibs Erben/ oder ohn einig rechtlich besta&#868;ndig oder kra&#868;fftig Testament mit todt abgangen seyn/ de&#223;gleichen ander Personen/ so auch kein Erben hetten oder verliessen/ in allen jhren verlassen Haab vnd Gu&#868;ttern ligenden vnd fahrenden/ auch an Schulden/ Pfandten/ vnd andern/ wo die gelegen seyn/ nichts au&#223;genommen/ als Landtsfu&#868;rsten geerbt/ vnd Vns darauff demu&#868;tiglich angerueffen vnd gebetten/ da&#223; Wir als erwo&#868;hlter Ro&#868;mischer Kayser/ Ihm vnd seinen Erben/ solche Gnade/ Ehr/ Privilegia, Freyheiten/ Herkommen/ Recht vnd Gerechtigkeit zu Confirmiren, zubekra&#868;fftigen/ zubesta&#868;tten/ vnd von newem zugeben gna&#868;diglich geruheten/ da&#223; haben Wir angesehen/ solch sein demu&#868;tig fleissig zimblich Bitt/ auch die angenemmen getrewen nutzlichen vnd vnverdrossen Dienst/ so Er vns/ vnd dem Heyl. Reich in manigfaltig wei&#223;/ offt williglich gethon vnd erzeigt hat/ vnnd hinfu&#868;ro wol thun mag vnd soll;