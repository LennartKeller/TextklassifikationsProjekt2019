Von dem Anderen.
      [Warinn die Menschliche Eytelkeit bestehe: Es wird dieselbige erkla&#868;ret] Nun haben wir zu bedencken: Warinnen vnsere Menschliche Eytelkeit bestehe. Der Prophet Esajas beschreibet solches in verlesenen worten eines theils durch den Nam&#772;en Fleisch/ anders theils durch Gleichnussen.
      [I. Durch den Nam&#772;en FLEISCH] I. Dann/ erstlich/ sagt er: Alles FLEISCH ist New/ etc. Durch das wo&#868;rtlein Fleisch verstehet er den gantzen Menschen/ durch eine figurliche Art zu reden/ welche in heiliger Schrifft gemein ist/ als da vnder anderem Paulus sagt [Rom. 3. 20. Gal. 2. 16.]: da&#223; kein Fleisch/ das ist/ kein Mensch durch die Wercke de&#223; Gesetzes fu&#868;r Gott gerecht sein mo&#868;ge. Zugleich aber wird durch dises wort die verderbte Art vnd Natur des Menschen angedeutet vnd darunder verstanden.
      1. Als namlich/ das der Mensch von Natur gantz Fleischlich seye/ belangend seinen verstand vnd alle gedancken/ seinen willen vnd begirden/ alle seine affecten/ zuneigungen vnd bewegungen/ wie auch sein gantzes leben vnd wandel. Wie dann de&#223;wegen Christus der Herr sagt [Joh. 3. 6.]: Was vom Fleisch geboren ist/ das ist Fleisch. Vnd Moses sagt [Gen. 6. 12.]: Da&#223; alles Fleisch seinen weg verderbet habe auff Erden.
      2. Da&#223;/ demnach/ der Mensch/ weil er von Natur gantz fleischlich vnd verderbt ist/ auch dem Zorn Gottes vnd hiemit der Verdamnu&#223; vnderworffen seye. [Rom. 8. 7, 8.] Dann fleischlich gesinnet sein/ ist ein Feindschafft wider Gott: [1. Cor. 15. 50] vnd die fleischlich sind/ mo&#868;gen Gott nicht gefallen. Daher auch Fleisch vnd Blut nicht ko&#868;nnen das Reich Gottes ererben.
      3. Darau&#223; dann folget/ das der Mensch/ wann er selig werden soll/ der Widergeburt von no&#868;ten habe/ laut dem da&#223; Christus der Herr zu Nicodemo sagt [Joh. 3. 3.]: Wahrlich ich sage dir/ es sey dann sach da&#223; der Mensch von newem geboren werde/ kan er das Reich Gottes nicht sehen. Vnd mu&#223; der Mensch von tage zu tage in solcher Widergeburt wachsen vnd zunemmen; weil auch die allerheiligsten Leute/ weil sie auff Erden leben/ noch immer etwas Fleisch/ das ist/ etwas su&#868;ndlicher Verderbnu&#223;/ an ihnen haben/ wie es Paulus mit seinem selbs eigenen Exempel Rom. 7. zuerkennen gibt [Rom. 7. 24.]/ vnd daher mit seufftzen in diese worte au&#223;gebrochen: Ich ellender Mensch/ wer wird mich herau&#223; reissen au&#223; dem Leibe dises Todes.
      Vnd di&#223; ist ja freylich eine grosse Eytelkeit des Menschens/ deren betrachtung vns alle solle zur Demut vnd Nidertra&#868;chtigkeit bewegen/ also das wir nicht stoltz bey vns selbs sehen/ vns auff vnser eigene fromkeit nicht verlassen/ vnd die Gerechtigkeit/ die fu&#868;r Gott giltet/ keines wegs bey vns selbsten suchen; sondern gedencken/ wir seyen von Natur nichts dann Fleisch/ vnd hiemit feinde Gottes/ vnd kinder de&#223; Zorns/ [Job. 9. 3.] vnd wann auch die fro&#868;mbsten Kinder Gottes mit Ihme rechtigen wolten/ ko&#868;nten sie jhm auff tausend auch nicht eins antworten.
     [II. Durch Gleichnussen von dem Gra&#223; vnd Blumen des Felds.] II. Es beschreibt demnach der H. Prophet Esajas des Menschen Eytelkeit durch bequeme Gleichnussen/ hergenommen von dem Gra&#223; vnd den Blumen des Felds: Alles Fleisch/ sagt er/ ist HEW/ vnd alle seine Gu&#868;te ist wie ein BLUM/ auff dem Felde. Das Hew verdorret/ die Blum verwelcket. Ja das Volck ist das Hew: das Hew verdorret/ die Blum verwelcket.
     Solche Gleichnussen werden offt in H. Schrifft widerholet/ als da Moses sagt [Psal. 90. 5, 6.]: Die Menschen sind gleich wie ein Gra&#223;/ das doch bald welck wird/ das da fru&#868;h blu&#868;het/ vnd des Abends abgehawen wird vnd verdorret. Also redet auch davon der heilige Ko&#868;nig David [Ps. 103. 15, 16.]: Ein Mensch ist in seinem leben wie Gra&#223;/ er blu&#868;het wie ein Blume auff dem Felde. Wann der Wind daru&#868;ber gehet/ so ist sie nimmer da/ vnd jhre sta&#868;tte kennet sie nicht mehr. Vnd widerumb [Ps. 102. 12.]: Meine tage sind dahin wie ein Schatten/ vnd ich verdorre wie Gra&#223;.
     Alhie aber ist fleissig warzunemmen vnd zu mercken/ da&#223; durch dise Gleichnussen nicht nur die Eytelkeit des Menschlichen thuns vnd lebens/ sondern zum theil auch der zeitliche Wolstand des Menschens/ welchem solche Eytelkeit anhanget/ entworffen vnd angebildet werde.
     [Von zeitlichem Wolstand des Menschens.] Dann betreffend/ erstlich/ den Wolstand/ mit welchem offt der Mensch in diser zeit begabet wird/ haltet es sich damit also.
     Gleich wie das Gra&#223; grunet vnd blu&#868;het auff dem Felde; gleich wie eine Blume mit jhrer scho&#868;nen Farb vnd lieblichem Geruch gantz anmu&#868;tig sich erzeiget vnd des Menschen augen vnd riechen erquicket: also haltet es sich auch offt vnd dick mit den Menschen. Sie grunen/ blu&#868;hen vnd werden gezieret mit allerley scho&#868;nen Gaben beydes des Leibs/ mit scho&#868;ner gestalt/ wie Absolon; mit krafft vnd sta&#868;rcke/ wie Samson; etwan auch in jhrem Alter mit sonderbarer lebhaffter vermo&#868;glichkeit/ wie Moses: [Deut. 34. 7.] wie auch des Gemu&#868;ts/ als mit wei&#223;heit/ wie Salomon; mit gro&#223;mu&#868;tigkeit/ wie David; mit wolredenheit/ wie Cicero/ vnd so fortan.
     Widerumb/ gleich wie das Gra&#223;/ das anfangs klein ist/ je mehr vnd mehr wachset/ zunimmet vnd in die ho&#868;he steiget: also nemmen auch die Menschen zu am Alter/ an Reichthumben/ wie Jacob/ Salomon/ etc. an Ehren vnd Ansehen/ wie Joseph in Aegypten/ Daniel in Babel; an Macht vnd Gewalt wie Alexander der Gro&#223;.
     [Von der Eytelkeit/ so dem zeitlichen Wolstand anhanget.] Gleichwol/ wie gemeldet/ wird aller dieser Wolstand von der Eytelkeit begleitet. Dann obgedachte Gleichnussen/ deren der H. Prophet Esajas meldung thut/ geben zuerkennen.
     I. Erstlich/ da&#223;/ wie das Gra&#223; vnd die Blumen des Felds/ wie lustig/ lieblich vnd scho&#868;n sie sich ansehen lassen/ doch entlich verdorren vnd verwelcken; also auch des Menschen zeitlicher wolstand vnd gl&#252;ckseligkeit vergehe: wann/ zum Exempel/ die gesundheit in die kranckheit/ frewde in trawrigkeit/ reichthumb in armut/ ehr vnd ansehen in verachtung verwandelt wird/ wie solches die erfahrung aller vnd jeder zeiten mit sich bringt. Vnd gsetzt/ das der Mensch in dem flor vnd blust des Wolstands die gantze zeit seines lebens zubringe/ welches doch vnder vielen tausenden kaum einem widerfahrt/ so mu&#223; doch derselbige entlich in dem Tode/ sampt aller seiner zeitlichen gl&#252;ckseligkeit/ verwelcken/ verdorren/ verfaulen. [Psal. 49. 18.] Dann in seinem sterben wird er nichts mitnemmen/ vnd seine herlichkeit wird jhm nicht nachfahren. Welches vor zeiten auch Keyser Severus erkant/ wann er an seinem Ende gesagt: Omnia fui, &#38; nihil mihi prodest: Ich bin alles gewesen/ vnd hab jetz keinen Nutz davon.
     2. Demnach/ da&#223; bi&#223;weilen der Mensch plo&#868;tzlich vnd ohn versehens/ durch einen oder den anderen vnfall/ oder durch einen vnerwarteten fru&#868;hzeitigen Tode zu einem Exempel vnd spectacul wird der Eytelkeit. Dann wie das Gra&#223; oder ein Blum auff dem Feld/ offt einsmals von der einfallenden hitz/ oder widerwertigem Wind/ verdorret vnd verwelcket: also wird offt der Mensch plo&#868;tzlich beruckt zur bo&#868;sen zeit/ [Eccl. 9. 12.] wann sie vber jhn kom&#772;t. Wir mu&#868;ssen offt plo&#868;tzlich dahin/ [Psal. 90. 7.] sagt Moses. Wann die Leute sagen/ [1. Thess. 5. 3.] es ist Frieden es hat kein gefahr/ so werden sie offt von dem verderben schnell vberfallen.
     [Job. 1. 18, 19.] Bekant sind des orts die Exempel der Kinderen Jobs/ welche/ als sie in dem Hau&#223; jhres erstgebornen Bruders miteinanderen geessen vnd getruncken/ eins-mals durch den einfall desselbigen/ wegen eines Sturmwinds/ sind ertruckt vnd erschlagen worden. De&#223;gleichen der frommen Rachel/ [Gen. 35. v. 16. &#38;c.] welche zwischen Bethel vnd Ephrat auff dem Wege ohnversehens mit geburts-schmertzen vberfallen worden/ an welchen sie das Leben geendet. Anderer vnzellichen Exempel jetzund zugeschweigen.
     3. Gibt der Prophet weiters zuerkennen/ da&#223; auch das allerbeste vnd herlichste in dem Leben des Menschens der Eytelkeit vnderworffen seye. Dann er sagt: [1. Pet. 1. 24.] Alle seine (des Fleisches/ oder der Menschen) gu&#868;te ist wie ein Blum auff dem Felde. Petrus zeihet es also an: Alle herlichkeit der Menschen ist wie des grases Blum/ das ist/ so eytel/ vnbestendig/ hinfellig; wie verwelcklich eine Blum ist in dem Gra&#223;. Damit stim&#772;t auch Moses abermal u&#868;berein/ wann er sagt [Psal. 90. 10.]: Vnser leben wa&#868;ret 70. Jahr: wens hoch kom&#772;t/ so sinds 80. Jahr: vnd wans ko&#868;stlich gewesen ist/ so ists mu&#868;he vnd arbeit gewesen.
     4. Entlich ist zu mercken/ da&#223; dise Eytelkeit allgemein seye/ von deren kein Mensch befreyet ist. Darumb wird gesagt: ALLES Fleisch ist wie Hew/ vnd ALLE seine gu&#868;te/ wie ein Blum des Felds. Wie alles Gra&#223; verdorret/ wie alle Blumen verwelcken: also fallen alle Menschen dahin/ vnd all jhr herrlichkeit vergehet vnd verschwindet wie ein Schatten.
     [Eccl. 1, 2.] Es hat solches der weise Ko&#868;nig Salomon mit mehrerem au&#223; der erfahrung au&#223;gefu&#868;hret in seinem Prediger-Bu&#868;chlin/ wann er die Eytelkeit der weltlichen wei&#223;heit/ des zeitlichen wollebens/ pracht/ reichthumben/ vnd dergleichen fu&#868;r die Augen gestellet hat.
     [Eytelkeit weltlicher Wei&#223;heit.] Vnd was bringt doch anders die erfahrung mit sich? Wird nicht die Wei&#223;heit diser Welt von Gott zur Thorheit gemacht? [1. Cor. 1. 20.] Der weise Ko&#868;nig Salomon selbsten hat entlich in seinem Alter die gro&#868;sseste Thorheit begangen [1. Reg. 11. v. 3. &#38; seqq.]/ in deme er sich an so viel/ vnd darzu abgo&#868;ttische Weiber gehencket/ vnd jhnen zu jhrer Abgo&#868;tterey geholffen hat. Was sind alle woll&#252;ste diser Welt/ dann ein anmu&#868;tiger/ su&#868;sser mit gifft vermischter Trunck/ welcher entlich dem Menschen das Hertz abstosset? [Luc. 16.] Wie es der reiche Schlemmer im Evangelio genugsam erfahren.
     [Reichthumben.] Ihrer viel ru&#868;hmen sich der Reichthumben. Ho&#868;re aber/ was der Apostel Jacobus sagt [Jac. 1. 11.]: Die Sonne gehet auff mit der Hitz/ vnd das Graﬂ verwelcket/ vnd die Bl&#367;m falt ab/ vnd seine gestalt verderbet: Also wird der Reiche in seiner habe verwelcken. [1. Sam. 25.] Der reiche Nabal/ Croesus der Ko&#868;nig der Lydieren/ der Ro&#868;mische reiche Ra&#252;ber Crassus/ vnd andere jhrens gleichen/ habens erfahren. [Joh. 20. 15, 18.] Die Gu&#868;ter die sie verschlungen haben/ haben sie wider au&#223;speyen vnd anderen vberlassen mu&#868;ssen.
     [Ehren vnd Hochheit.] Wil man reden von grossen Ehren/ Wu&#868;rden vnd ansehen/ wer kan ho&#868;her geschetzet werden/ dann Kayser/ Ko&#868;nige/ grosse Fu&#868;rsten vnd Herren? Aber wie gar bald sind dise grossen Blumen verwelcket? wie gar bald sind dise hohe Cedren genidriget vnd zu boden geschlagen/ also das es heist/ wie Sirach spricht [Sir. 10. 12.]: Heut Ko&#868;nig/ Morgen tod? [Ezech. 21. 26.] Thu weg den Hut/ vnd hebe ab die Krone. Dann es wird dir weder Hut noch Krone bleiben. Es hats erkant Keyser Augustus/ welcher gesagt/ Da&#223; sein Leben nur eine Comedi Schawspiel gewesen/ darinnen er eine zeit lang habe seine Person vertretten. Keyser Ferdinandus hat in seinem Todbette gegen seinem Hoff-prediger sich verlauten lassen/ da&#223; er fortan nicht wolle genan&#772;t sein Invicti&#223;imus, der Vnu&#868;berwindlichste: sondern man solle jhne einen Bruder heissen vnd vermahnen/ das er einen guten Kampff ka&#868;mpffen wolle.
     [Macht vnd Gewalts.] Was ist aber/ entlich/ auch der ho&#868;chsten Monarchen Macht vnd Gewalt auff Erden/ dann Vanitas vanitatum, die Eytelkeit aller Eytelkeiten? Wo ist der grosse Nim&#772;rodische Gewalt der Assyrieren/ der Babylonieren/ [Jes. 14. v. 13, 14.] mit welchem sie vber die Wolcken ja Sternen des Him&#772;els haben steigen wollen/ vnd dem Allerho&#868;chsten gleich sein? Wo steckt der sechs-ja&#868;hrige pra&#868;chtige Monarchische Gewalt Alexandri des Grossen/ des Ko&#868;nigs in Macedonia/ welchen ein vergiffteter Trunck entlich von seinem Gewalt/ Hochheit/ vnd angema&#223;ter Gottheit gestu&#868;rtzet hat? Wo bleibt C. Julij C&#281;saris/ vnd der gantzen vor jhme gegru&#868;ndeten vnd herru&#868;hrenden Ro&#868;mischer Monarchey gewalt? in dem Orient ist er entlichen von den Saraceneren/ vnd hernacher von den Tu&#868;rcken gantz zerrissen: In dem Occident haben jhn die Septentrionalischen oder Mittna&#868;chtigen Vo&#868;lcker zerscheitert/ bi&#223; er entlich von den Ro&#868;mischen Ba&#868;psten mit allerhand list/ trug vnd prackticken/ vnd anderen Potentaten in Teutsch vnd Welschlanden ist dergestalten gebrochen worden/ das in gantz Europa nichts mehr dann rudera, das ist/ schlechte vberbleibende gemerckzeichen eines alten verfallenen gebews zuverspu&#868;ren sind?
     Vnd bleibet es also in einer Sum&#772; hierbey/ wie der Prophet sagt in verlesenen worten: Alles fleisch ist Hew vnd alle gu&#868;te desselbigen/ wie eine Bl&#367;m auff dem Feld.
     [Vrsach bemeldter Eytelkeit des Menschlichen Thuns vnd Lebens.] Was mag aber/ mo&#868;chte jemand sagen/ die Vrsach sein solcher bi&#223;daher gedachten Eytelkeit? Davon la&#223;t vns widerumb den Propheten ho&#868;ren: Dann/ sagt er/ de&#223; HERREN Geist bla&#868;set darein. Die worte halten in sich ein Beyspill vnd Gleichnu&#223;/ von einem entweder gar rauchen vnd kalten; oder gar hitzigen vnd au&#223;dorenden Wind/ dardurch die au&#223;do&#868;rrung des Grases vnd verwelckung der Bl&#367;men verursachet wird. Hierdurch wird angedeutet/
     Erstlich/ da&#223; der Mensch von Gott der Eytelkeit seye vnderwirffig gemacht worden/ vnd das wegen der Su&#868;nd/ [Rom. 5. 12.] durch welche die Eytelkeit/ vnd hiemit der Todt in die Welt kom&#772;en vnd geherschet vber alle Menschen [Rom. 8. 20.]: ja auch alle andere Creaturen/ so vmb des Menschens willen geschaffen worden sind/ ohne jhren willen der Eytelkeit vnderwu&#868;rffig worden.
     Demnach das in Gottes hand/ fu&#868;rsehung vn&#772; regierung stehe der gantze Mensch/ all sein thun vnd lassen/ sein wolstand vnd vbelstand/ sein leben vnd sterben/ wie dann geschriben stehet [Act. 17. 28.]: In jhm leben/ weben vnd sind wir. [1. Sam. 2. v. 6, 7.] Er macht arm vnd reich: Er ernidriget vnd erho&#868;het: Er to&#868;det vnd macht lebendig. Sein Geist thut vnd verrichtet alles.