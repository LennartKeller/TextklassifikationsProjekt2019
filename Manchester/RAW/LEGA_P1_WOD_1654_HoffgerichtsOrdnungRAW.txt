Tit. V.
      Wie die Stadt: Ampt: vnd Gerichtsschreiber/ die Acta voriger Instantz/ an das Hoffgericht fertigen/ und dem Appellanten verku&#868;nden sollen.
      1.
      DEmnach zu zeiten die Partheyen/ von Vnsern Stadt: Ampt: vnd Gerichtsschreibern/ mit langsamer Verfertigung der Acten auffgehalten/ vnd aber ma&#868;nniglich im Rechten zu befu&#868;rdern: So setzen vnd ordnen wir hiemit/ so bald der Appellant die Gerichts Acta begehrt/ da&#223; Vnsere Amptleuth vnnd Gericht/ den Stadt: Ampt: oder Gerichtsschreibern/ gleich ein benannte Zeit/ die Acten darinnen vnverhindert zu verfertigen/ nach Gestalt vnd Gelegenheit der Handlung/ bestimmen/ auch ernstlich darob halten sollen/ da&#223; die Acta in solcher angesetzten Zeit/ vollkommen/ vnd vnmangelhafftig gefertiget werden.
      2. Vnnd weilen bi&#223;hero an Vnserm Hoffgericht vielfa&#868;ltig/ vnd mit Vnserm grossen Mi&#223;fallen/ in acht genommen worden/ da&#223; in den einkommenen Appellations Actis/ nicht allwegen alle interessirte Personen/ wider Vnsere hiebevor au&#223;geku&#868;ndte klare Verordnung de&#223; Landrechtens/ parr. 1. tit. 62. von Verfertigung der Gerichts-Acten fol. 177. au&#223;truckenlich vermeldet vnd benamset worden/ also da&#223; der Hoffgerichts Secretarius/ wene er eigentlich citiren vnd vertagen lassen solle/ ausser solchen Actis nicht genugsam erlernen ko&#868;nnen/ worau&#223; erfolgt/ da&#223; manche Appellation-Sach/ sonderlich wann selbige etwan einen concursum creditorum betroffen/ zu vnterschiedlichen mahlen/ ehe vnd dann das Punctum legitimationis personarum seine Richtigkeit erlangt/ vnd ehe man in der Hauptsach procediren ko&#868;nnen/ vertagt werden mu&#868;ssen/ wordurch dann nicht allein Vns/ sondern auch den Partheyen grosser Vnkost verursacht worden.
      3. Als wollen Wir hiemit/ zu ku&#868;nfftiger Fu&#868;rkommung solcher vnd anderer scha&#868;dlichen Consequentien/ vnd Inconvenientien/ ernstlich befohlen haben/ da&#223; in Betrachtung solche Ma&#868;ngel/ sonderlich auch von den Vntergerichten nit wenig verursacht werden/ vnd herfliessen/ dessentwegen forderist alle Vnsere Vnterrichter/ so oft ein Sach vor thn&#275; rechtha&#868;ngig gemacht wird/ vnd die Partheyen zum ersten vorkom&#772;en/ entweder von sich selbsten/ oder durch ihre Stadt: Ampt: vnd Gerichtschreiber/ von denselben alle Personen/ so in der Sach&#275;/ als Consorten/ vnd Mitkriegsverwandte/ oder Miterben/ begriffen/ vnd Interesse dabey haben/ oder haben mo&#868;chten/ sie seyen gleich alle citirt vnd wu&#868;rcklich erschienen/ oder nicht/ in was Sta&#868;dten/ Flecken/ Do&#868;rffern/ Weilern oder Ho&#868;ffen/ dieselben/ oder (da die Sach minderja&#868;hrige/ vnnd andere verpflegte Personen belangt) dero Vormu&#868;nder gesessen/ vnd in welches Ampt selbiges Orth geho&#868;rig/ vmbsta&#868;nd: pu&#868;nctlich/ vnd mit allem flei&#223; erkundigen/ auch/ wo no&#868;thig/ gewisse Schemata vnd Stamm-Register durch die Partheyen verfertigen lassen/ vnd also einige Klag oder Handlung ehender nicht/ es habe dann forderist die Legitimation ihre Richtigkeit erlangt/ oder seye de&#223;wegen gebu&#868;hrende Caution geschehen/ annehmen sollen.
      4. Da auch in der Hauptsachen beschlossen/ vnd die Endurtheil gefasst/ sollen die Partheyen nochmahlen vor Ero&#868;ffnung derselben vmb alle Interessenten vnnd Consorten vmbsta&#868;ndlich erfragt/ auch wo no&#868;thig/ das Protocollum/ oder die vornembsten Haupthandlungen auffgeschlagen/ vnd darau&#223; die Interessirte gru&#868;ndlich erlernet/ also kein Endurtheil ohne vorgehende gewisse Nachricht/ da&#223; alle die jenige/ so interessirt/ zugegen seyen/ vnd sich/ wie recht/ legitimirt haben/ ero&#868;ffnet werden.
      5. Wann dann eine Parthey nachmahls appellirt/ gebieten Wir hiemit ferners allen Stadt: Ampt: vnd Gerichtschreibern/ alles Ernsts/ vnd wollen/ da&#223; sie in Verfertigung der Gerichts-Acten allweg in Eingang derselben/ alle vnd jede/ bey au&#223;geu&#868;btem Proce&#223; interessirte Personen/ sampt vnd sonders/ mit allem Flei&#223; vnd Vmbsta&#868;nden/ wie oben bey blo&#223; vorgehendem &#167;. Als wollen Wir/ etc. ibi: Von denselben alle Personen/ etc. usque ibi: Durch die Partheyen verfertigen lassen/ etc. mit mehrerm vermeldt/ vnfehlbarlich einzeichnen vnd einrucken/ oder in Vnterlassung dessen/ nach Erkantnu&#223; Vnsers Hoffgerichts/ vnnachla&#868;&#223;ig gestrafft werden sollen.
      6. Gleicher gestalt befehlen Wir/ da&#223; ermeldte Stadt: Ampt: vnd Gerichtsschreiber/ nicht allein zu Anfang vnd Eingang der Gerichtlichen Sachen/ sondern auch in Vollnfu&#868;hrung derselben/ allwegen das Jahr/ Monat vnd Tag/ wann die Partheyen erstlich fu&#868;rkommen/ vnd hernacher/ wie/ welcher gestalt fu&#868;rgefahren/ vnterschiedlich mercken/ vnd in Actis mit kurtzen Worten anzeigen sollen.
      7. Wiewolen in Vnserm Landrechten/ vnd desselben Ersten Theil/ vnterm Tit. 6. von den Stadt: Am&#772;t: vnd Gerichtsschreibern/ etc. Vers. von Tax der Stadt: Ampt: oder Gerichtsschreiber Belohnung/ etc. &#167;. Doch sollen fol. 43. &#38; seq. geordnet/ da&#223; die Acta vorgehender Instantz/ dermassen mit Flei&#223; zu fertigen/ da&#223; jede Seiten eines Blats nicht weniger/ dann drey vnd zweintzig Linien/ vnd eine jede Linea/ nicht weniger/ dann zwo&#868;lff Syllaben haben solle: So wird doch hierinnen grosse Fahrla&#868;&#223;igkeit befunden/ da&#223; die Acta/ etwa auff gar klein Papier/ auff ein Blatt nicht u&#868;ber 14. Linien/ vnd in einer Linea nicht u&#868;ber acht oder neun/ sondern auch wol weniger Syllaben/ darzu gantz vnfleissig/ vncorrect vnd mangelhafftig geschrieben/ auch vncollationirt/ den Partheyen zugestellt/ vnd an das Hoffgericht u&#868;berantwort werden.
      8. Derwegen Vnser ernstlicher Will vnd Meynung/ da&#223; fu&#868;rohin in Verfertigung der Actorum, di&#223; Orts Vnser Landrecht gehalten werde/ vnnd in allweg die Fu&#868;rsehung geschehen soll/ da&#223; die Acta fleissig geschrieben/ correct vnd ohne Mangel an das Hoffgericht kommen mo&#868;gen.
      9. Damit auch die Acta desto fu&#868;glicher zu allegirn/ vnd beneben zusehen/ vnd zu wissen/ was fu&#868;r selbige zufertigen/ den Sachen gema&#868;&#223; bezahlt/ sollen nicht allein die Acta vnd derselben geschriebene Bla&#868;tter/ beeder seiten/ ordenlich quottirt/ vnd nach der Zahl/ wie viel derselben beschrieben: sondern auch die Tax/ vnfehlbar durch die Statt: Ampt: vnd Gerichtsschreiber/ auff die Acta verzeichnet werden.
      10. Also/ ob Wir wol im Ersten Theil Vnsers Landrechtens/ vnterm Tit. 62. von Verfertigung der Gerichts Acten/ fol. 177. vnd seq. au&#223;truckenliche ma&#223; gegeben/ welcher gestalt die verfertigte Acta/ den Appellanten zu verku&#868;nden/ die Verku&#868;ndigung/ derselben Tag vnd Stund/ auff die Acta zu verzeichnen: So ist doch dessen vngeacht/ solches bi&#223;her durchau&#223; in gemein/ sonderlich der Stund halber/ vnterlassen/ vnnd dardurch das Hoffgericht/ vnd die Partheyen verhindert vnd beschwert worden.
      11. Damit nun solche vnd andere mehr Vnrichtigkeiten fu&#868;rkommen/ so ist Vnser endliche Meynung vnd Befelch/ da&#223; fu&#868;rohin in Gerichtlichen Sachen/ so appellirt werden/ nicht allein der Tag/ sondern auch die Stund ergangener vnd au&#223;gesprochener Vrtheil/ fu&#868;rgenommener vnnd geschehener Appellation/ welche Parthey alsbald im Fu&#223;stapffen/ oder nach gehabtem Bedacht/ vor wem/ vnd welcher gestalt appellirt/ oder die Vrtheil/ vnd von wem angenommen/ dafu&#868;r gedancket/ oder auch Bedacht genommen/ nach ergangener Vrtheil in die Acta/ vnd dann die Verku&#868;ndigung auff die Acta/ vnterschiedlich verzeichnet vnnd beschrieben werden soll.
      12. Mit der sondern Verwarnung/ wo die Acta geho&#868;rter massen nit verfertigt/ sondern etwaran Mangel befunden/ dardurch das Hoffgericht verhindert/ oder die Partheyen zu Kosten oder Schaden kommen/ da&#223; gleichwol die Acta den Partheyen zu gutem angenommen/ vnd das Pra&#868;sentatum darauff geschrieben/ aber den Fehl oder Ma&#868;ngel zu wenden/ den Statt: Ampt: oder Gerichts schreibern/ auff ihren Kosten/ von dem Hoffgericht oder desselben Secretario zugeschickt werden/ vnd darzu die Stadt: Ampt: oder Gerichtsschreibern; den Partheyen den Kosten vnd Schaden/ so darau&#223; entstanden/ ohne weiter Einrede/ abzulegen vnnd zu erstatten schuldig seyn sollen.
      13. Nicht weniger sollen auch Vnsere Stadt: Ampt: vnd Gerichtsschreiber/ so bald die Acten gefertigt/ solches gleich dem Appellanten verku&#868;nden/ mit der Erinnerung/ solche Acten innerhalb zweintzwig Tag/ bey dem Hoffgericht einzulegen/ welches/ vnd auff welchen Tag vnd Stund den Appellanten solche Verku&#868;ndigung vnd Erinnerung beschehen/ sie die Stadt: Ampt: vnnd Gerichtsschreiber/ auff die Acten verzeichnen sollen.
      14. Da ein Parthey Armuth halber/ die Gerichts-Acta von dem Stadt: Ampt: vnd Gerichtsschreiber/ zu lo&#868;sen nicht vermo&#868;cht/ vnd solches ihrem Amptmann wissend/ soll derselbig mit dem Statt: Ampt: oder Gerichtsschreiber verschaffen/ da&#223; die Acta der Parthey/ nichts desto weniger ordenlich vnd fleissig gefertigt vnd gefolgt werden: Doch mit dem Anhang/ wie oben im Ersten Theil dieser Ordnung vnterm 7. Titul &#167;. final. geordnet.
      Tit. VI.
      Wie die Appellationes an dem Ho&#868;ffgericht anha&#868;ngig zumachen/ was das Einleggeld seyn soll/ vnd wie sich darmit gegen den armen Partheyen zuhalten.
      1.
      WAnn die Gerichts-Acta voriger Instantz/ wie im Ersten Theil Vnsers Landrechtens/ vnter obermeldtem Tit. 62. von Verfertigung der Gerichts-Acten fol. 177. &#38; seq. so dann in blo&#223; vorgehendem Tit. dieser Vnserer Hoffgerichts-Ordnung versehen/ durch die Stadt: Ampt: oder Gerichtsschreiber verfertiget/ vnd dem Appellanten verku&#868;ndt/ so soll der Appellant solche Gerichts Acta/ innerhalb zweintzig Tagen/ den Tag der Verku&#868;ndung darein zurechnen/ dem Hoffgerichts Secretario/ oder desselben Substituten/ in deren Abwesenheit aber/ einem andern OberRaths Secretario oder Registratori u&#868;berantworten/ welche alsbalden das pra&#868;sentatum darauff verzeichnen/ vnd nachgehends besagtem Hoffgerichts Secretario/ zu dessen Widerkunfft/ solche Acta/ sampt dem Einleggeld/ da selbiges mitgegeben worden/ zustellen vnd einha&#868;ndigen sollen. Dann wo die Acta/ innerhalb bestimpter Zeit nicht eingelegt worden/ soll die Appellation am Hoffgericht nicht angenommen/ sondern fu&#868;r desert vnd verlassen erkennt werden.
      2. So der Appellant die Acta einlegt/ vnnd dem Hoffgerichts Secretario/ oder einer andern von obernannten Personen/ u&#868;berantwort: Soll er damit auch alsbald/ oder doch hernacher wann die Partheyen fu&#868;r das Hoffgericht vertaget/ ohnfehlbar das Einleggeld/ benanntlichen zween Gulden/ jeden zu sechtzig Krentzer gerechnet/ bezahlen vnd erlegen.
      3. Der Hoffgerichts Secretarius/ oder ein andere von obbenamsten Personen/ sollen die Acta von den Partheyen empfahen vnd annehmen/ vnd nachgehends der Hoffgerichts Secretarius solche/ wie sie nach einander eingelegt werden/ in ein sonder Buch: De&#223;gleichen das pr&#230;sentatum der actorum das Jahr/ Monat/ Tag vnd Stund/ vor: oder Nachmittag: Item/ ob das Einleggeldt bezahlt/ oder nicht/ fleissig auff die Acta verzeichnen.
      4. Da aber ein Parthey so arm/ da&#223; sie das Einleggeld zu bezahlen nicht vermo&#868;cht/ vnnd dessen von ihrem Amptmann Kundschafft an das Hoffgericht bra&#868;cht: Soll die Sach nichts destoweniger am Hoffgericht angenommen/ vnd darinnen/ wie sich gebu&#868;hrt/ vollnfahren werden/ doch dergestalt/ da der Appellant im Rechten obsiegen/ vnd damit was erobern/ oder sonst zu besserm Vermo&#868;gen kommen wu&#868;rde/ da&#223; er vor allen Dingen das Einleggeld bezahlen vnd entrichten solle.
      Tit. VII.
      Wie offt/ zu welcher Zeit im Jahr/ vnd wie lang/ Hoffgericht zu halten.
      1.
      WO so viel Appellation-Sachen vorhanden/ soll das Hoffgericht de&#223; Jahrs viermal gehalten werden.
      2. Vnd das Erst/ nach Invocavit: das Ander/ nach Trinitatis: Das Dritt/ nach Bartholomei: vnd das Vierdte/ nach Martini angehen.
      3. Vnd nach dem sich die Appellation-Sachen mindern oder mehren/ vnd Wir dessen vom Secretario berichtet/ soll darnach auch die Zeit jedes Hoffgerichts bestimbt vnd angesetzt werden.
      4. Die Partheyen/ sollen zu Winterszeiten/ zu sieben/ vnd Sommerszeit/ zu sechs Vhren vor Mittag/ vor dem Hoffgericht gewi&#223;lich zu erscheinen/ vertagt werden.
      5. Nach Mittag sollen die Partheyen/ wie sie jederzeit bescheiden/ vor dem Hoffgericht wider erscheinen.
      Tit. VIII.
      Wie die Partheyen an das Hoffgericht citirt vnd vertagt werden sollen.
      1. DIe Partheyen/ so am Hoffgericht zu schaffen haben/ vnd Vnserer Jurisdiction vnterworffen seyen/ sollen durch Vnsere Amptleute oder Vntervo&#868;gt jedes Ampts/ inmassen denselben von Vnsertwegen de&#223;halben Befelch zukompt/ an dem Hoffgericht gewi&#223;lich zu erscheinen/ mundlich vnter Augen oder schrifftlich zu Hau&#223;/ zu rechter Zeit/ wie oben part. 1. Tit. 4. &#38; 5. mit mehrerm vermeldet/ fu&#868;rbescheiden vnd gemahnet werden.
      2. Da aber Au&#223;la&#868;ndische Partheyen zuvertagen/ sollen derselben na&#868;chste Oberkeit oder Amptleuth/ in Vnserm Nahmen ersucht werden/ da&#223; dieselben ihre Vnterthanen/ oder Ampts-Angeho&#868;rigen/ vor Vnserm Hoffgericht/ auff N. Tag/ gegen N. zu erscheinen/ in Schrifften bescheiden vnd weisen wo&#868;llen.
      3. Vnd sollen die Citationes hinfu&#868;hro/ eintweder von zweyen Vnsern OberRa&#868;then/ oder vnter wa&#868;hrendem Hoffgericht dem Hoffrichter vnd einem Adsessori, oder aber auch zweyen andern Adsessoribus vnterschrieben werden.
      4. Sonst soll Vnser Landrecht/ im Ersten Theil/ vnterm Tit. 11. von Citation vnd Fu&#868;rbott der Partheyen fol. 63. oder was daselbst nicht versehen/ die gemeinen Recht gehalten werden.
      Ende de&#223; Andern Theils der HoffgerichtsOrdnung.
      Dritter Theil
      Der
      HoffgerichtsOrdnung.
      Wie am Hoffgericht in Appellation-Sachen mu&#868;ndlich oder schrifftlich fu&#868;rgegangen/ vnd gehandelt werden soll.
      Tit. I.
      Da&#223; die Partheyen vor allen Dingen legitimirt seyn sollen.
      1.
      WAnn zu HoffGerichts-Tagen/ Partheyen fu&#868;rbescheiden/ soll der Secretarius/ Morgens/ auff angesetzte Stund/ das Tagbuch offentlich verlesen/ damit zuvernehmen/ ob die vertagte Partheyen/ vnd welche erschienen vnd vorhanden oder nicht.
      2. Ob ein Parthey gleichwol an dem Orth/ da das Hoffgericht gehalten/ ankommen/ aber bey Ablegung de&#223; Tagbuchs/ ohne erhebliche Vrsachen/ nicht erscheint/ sondern erst hernacher kompt/ soll dieselbig/ ehe dann sie geho&#868;ret wird: dem Hoffgericht zu Straff fu&#868;nffzehen Kreutzer bezahlen: Da aber ein Parthey so lang/ bi&#223; Vnsere Hoffrichter vnd Beysitzer auffgestanden/ au&#223;geblieben/ alsdann soll dieselbe/ nach Erkantnu&#223; Vnsers Hoffgerichts/ ernstlich gestrafft werden.
      3. Auff Verlesung de&#223; Tagbuchs/ sollen die Advocaten vnd Redner Achtung haben/ ob die Principal Partheyen/ zu allen Theilen/ vnd wen die Sach beru&#868;hren mo&#868;chte/ selber zugegen/ im Rechten stehen/ vnd dasselbig vertretten mo&#868;gen oder nicht: Vnd so jemands ermanglet/ alsdann sie Advocaten ein solches alsogleich bey gedachter Straff der fu&#868;nffzehen Kreutzer anzeigen.
      4. Da die Principlal Partheyen nicht vorhanden/ oder die Sach Minderja&#868;hrige/ die ihre fu&#868;nff vnnd zweintzig Jahr noch nicht erreicht/ antreffe/ oder sonst&#275;/ ausser in Rechten gesetzten Vrsachen/ ein Person/ vor Gericht zu handlen/ nicht taugentlich/ oder auch/ ausser Ehehafften Verhinderungen/ nicht selbsten erscheinen ko&#868;nnte/ vnd also durch Procuratores vnd Anwa&#868;lt/ ihr Sach vertretten lassen wo&#868;llen oder mu&#868;ssen/ sollen die Advocaten vnd Redner/ vor allen Dingen gute Achtung haben/ da&#223; die Partheyen/ wie sich gebu&#868;hrt/ legitimirt/ vnd die Procuatores mit gnugsamb clausulirten Gewa&#868;ldten/ so nicht nur ad unum Actum, sondern zu der gantzen Sachen gestellt seyn/ versehen.
      5. Die Advocaten sollen die Gewa&#868;lt hinc inde besichtigen/ vnd da dieselben an substantial Orten oder Clausuln vngnugsamb/ oder mangelhafft/ darwider zu excipiren/ vnd gebu&#868;hrende erhebliche Einred zu thun/ zugelassen werden.
      6. Doch da&#223; hierinn kein ohnnothwendige Einrede/ zu Vmbtrieb/ oder Verzug der Sachen/ fu&#868;rgebracht/ oder gesucht werde/ bey Straff/ so das Hoffgericht nach gestalt der Sachen/ darauff zu setzen haben soll.