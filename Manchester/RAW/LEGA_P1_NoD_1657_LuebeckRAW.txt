Titulus quintus.
      DE STUPRO.
      Von Jungfrawen oder Wittwenschwechung.
        I.
          WVrde ein Gesell oder Witwer/ beschlagen mit einer vnberu&#868;chtigen Erbarn Wittfrawen oder Jungfrawen/ die bey jhren Eltern/ Vormunden/ oder sonsten ehrlichen Leuten ist vnd mit denselben zur Kirchen/ Taffel vnd Strassen gehet/ vnd er solches gestendig/ oder sonsten vberwiesen wu&#868;rde/ so sol er sie zu der Ehe nehmen/ Wolte er aber das nicht thun/ oder die Eltern wolten sie jhme aus erheblichen vrsachen nicht geben/ so mu&#223; er die Geschwechte nach jhres Standes gelegenheit/ vnd wie jhre Eltern hetten thun ko&#868;nnen/ dotiren vnd begifftigen/ Er sey nun des vermo&#868;gens oder nicht/ sol er in der Obrigkeit Geltstraffe verfallen sein/ oder nach gelegenheit der beyden Personen/ mit Gefa&#868;ngnu&#223; bey Wasser vnd Brodt gestrafft werden/ vnd das zum ersten mal/ Wu&#868;rde er nun zum andernmal mit dergleichen Personen/ wie oben angezogen/ betroffen/ vnd er die zu Ehelichen sich abermals verwiegern/ die Eltern sie jhme auch aus bedencklichen vrsachen nicht geb&#275; wolten/ sol er sie gleichwol dotiren/ vn&#772; im fall seines vermu&#868;gens oder vnvermu&#868;gens/ ohne Geltstraffe ein zeitlang bey Wasser vnd Brodt gefa&#868;nglich enthalten werden/ Wu&#868;rde er sich zum dritten mal der gestalt/ wie oben vermeldet/ vergreiffen/ sol er die Zeit seines Lebens verwiesen werden.
        II.
          Also auch/ wu&#868;rde ein Gesell oder Wittwer eine ledige Dienstmagd/ die sonsten jhrer Ehren vnbeschulden/ beschlaffen/ die sol er zu der Ehe nehmen/ Oder aber/ da er sich dessen verweigern wu&#868;rde/ jhr einen gebu&#868;hrlichen Brautschatz/ nach der Magd Eltern Vermo&#868;gen/ geben/ vnd sol nichts desto weniger der Wittwer oder Gesell 30. Marck Lu&#868;bisch dem Gerichte verfall&#275; seyn/ Hette er aber kein Gelt/ da&#223; er die beschlaffene Person dotiren/ vnd den Gerichten die Straff erlegen ko&#868;nne/ sol er 14. Tage im Gefa&#868;ngnu&#223; mit Wasser vnd Brodt gespeiset werden/ vnd di&#223; fu&#868;r das erste mal/ Wu&#868;rde er aber zum andern mal begriffen/ sol er ohne Gelt sechs Wochen bey Wasser vnnd Brodt gefa&#868;nglich enthalten werden/ Zum dritten mal/ sol der Verbrecher au&#223; der Stadt Gebiete/ die Tage seines Lebens verwiesen werden.
        III.
          Also auch wu&#868;rde die beschlaffene Person widerumb zum andern vnd dritt&#275; mal sich in Vnzucht betho&#868;ren lassen/ sol sie mit Gefa&#868;ngnu&#223; bey Wasser vnd Brodt/ oder aber bey der Stadt Verweisung die Zeit jhres Lebens respectiv&#232;, wie oben von Gesellen vnd Wittwen gesatzt/ gestrafft werden.
        IIII.
          Vnd weil dann in solchen fa&#868;llen die Wittwen gemeines Standes/ welche mit Ehren in den Ehestandt gerahten/ etwas verstendiger vnd eingezogener leben sollen/ dann vnverstendige Dienstma&#868;gde/ Da nun solche Wittwen in vnehren beschlaffen/ sollen sie zum ersten mal mit Gefa&#868;ngnu&#223; bey Wasser vnd Brodt 14. Tage/ zum andern sechs Wochen bey Wasser vnd Brodt/ vnd dann zum dritten mal mit der Stadt Verweisung gestrafft werden.
        V.
          Offenbare vnzu&#868;chtige Weiber/ sollen in dieser Stadt nicht gelitten/ weder gehauset noch beherberget/ sondern da eine oder mehr betroffen/ vnd vberweiset/ die sol der Stadt werwiesen/ vnd da sie in die Stadt widerumb kommen/ vnd in jhrem su&#868;ndtlichen Leben verharren/ sol sie an dem Pranger gestaupet/ vnd bey jhrem freyen Ho&#868;chsten der Stadt verwiesen werden/ Es were denn/ da&#223; sie glaubliche Anzeig thun ko&#868;ndte/ da&#223; sie sich jemands zur Ehe versprochen hette. Die jenigen aber/ welche mit solchen offenen Huren beschlagen/ oder schu&#868;ldig befunden/ die sollen in wilku&#868;rliche ernste Straffe gefallen seyn.
        VI.
          Alle die jenigen/ sie seyn Mann oder Frawen/ welche Laster des Ehebruchs/ Vnzucht vnd Hurerey helffen procuriren/ staffiren kuppeln/ fortsetzen/ die Personen der Huren vnd Buben hausen/ herbergen/ jhre Wohnung/ Keller vnd Buden wissentlichen vorhu&#868;ren/ vorlehnen/ auffhalten/ verschweigen/ Hu&#868;lff oder Rath darzu geben/ verdecken/ fu&#868;r sich selbst oder durch andere/ durch was List vnd Vortheil solches zugehen mag/ Wann sie dessen/ wie recht vberwiesen/ oder selbst bekennen werden/ sollen sie gleich den Huren vnd Buben angehalten/ vnd nach Erkandtnu&#223; gestrafft werden.
        Titulus sextus.
        DE ADULTERIO.
        Von Ehebruch.
          I.
            HAt einer ein Ehelich Weib/ vnd nimpt vorsetzlich vnd freuentlich noch ein andere darzu/ da&#223; er also zugleich zwey Eheweiber hat/ der sol mit dem Schwerdte gerichtet werden.
          II.
            Wird ein Ehemann mit einer andern Ehefrawen auff scheinbarer That beschlagen/ oder wie recht vberwiesen/ oder aber auch den Ehebruch selbst bekennen/ Diese bey den Personen/ Man&#772; vnd Frw/ sollen von dem Gerichte ernstlichen mit Gelde gestrafft werden/ Wo ferrn sie nun obgemelte Straffe an Gelde/ welche doch vnter 60. Marck Lu&#868;bisch nicht seyn sol/ nicht erlegen ko&#868;ndten/ sollen sie auff den Ka&#868;ck menniglich zum Spectakel gesetzet werden/ Da sie aber zum andern mal betroffen/ sol die Geltstraffe gar keine statt haben/ sondern so wol die Reichen/ als die Armen/ ohne respect der Personen/ auff den Ka&#868;ck gesetzet/ Es were denn/ da&#223; sie sich lieber der Stadt die Zeit jhres Lebens vorziehen wolten/ Da sie dann abermals vnd zum dritten mal wider kommen wu&#868;rden/ sollen sie erstlich auff den Ka&#868;ck gesetzet/ vnd der Stadt die Tage jhres Lebens vorwiesen sein vnd bleiben.
          III.
            Ferner/ wu&#868;rde ein lediger Mann oder Knecht mit eine Ehefrawen/ oder eine Jungfraw/ Magd oder Wittwe/ mit einem Ehemann Ehebruch treiben/ daru&#868;ber beschlagen/ vberzeuget/ oder selbst bekennen/ Der oder dieselbigen ledigen Personen/ sollen zum ersten mal 14. Tage mit Wasser vnnd Brodt im Thurn gestrafft/ Zum andern sollen sie den Ka&#868;ck mit 60. Marck zum geringsten lo&#868;sen/ Zum dritten mal aber auff den Ka&#868;ck gesetzet/ vnd der Stadt die Zeit jhres Lebens verwiesen: Die Ehelichen Personen aber/ sollen als Ehebrecher/ wie im vorgehenden Articul gemeldet/ gestrafft werden.
          IIII.
            Wann auch ein Ehemann mit eine Ehefrawen des Ehebruchs halben bezu&#868;chtiget/ vnd durch starcke Vermuthung vnd Indicien, da&#223; sie bey Nacht oder Tage/ an vorda&#868;chtigen o&#868;rtern offte ergerliche Zusammenkunfften vnd Sprache halten/ sich verdechtig machen/ Woferrn sie nun sich des vordachts mit jhren Eiden nicht entledigen ko&#868;nnen/ oder wo&#868;llen/ die sollen fu&#868;r Ehebrecher gehalten/ vnd wie oben gemelt/ gestrafft werden.
        Titulus septimus.
        DE RAPTU.
        Von Nothzucht.
          I.
            NOthzu&#868;chtiget ein Mann eine Fraw/ Jungfraw oder Magd/ daru&#868;ber Geschrey ergehet/ oder geho&#868;ret/ vnd darbey betroffen/ oder sonsten/ wie recht/ vberzeuget wird/ Hat der Tha&#868;ter keine Ehefraw/ er sol die Person zu der Ehe nehmen/ Im fall aber/ da&#223; er ein Ehemann were/ oder die Person nicht Ehelichen/ oder aber auch/ da&#223; sie jhre Eltern vnd Freunde jhm nicht geben wolten/ sol er mit dem Schwerdte vmb der bo&#868;sen That willen gerichtet werden.
          II.
            Wird einem Mann seine Tochter/ Schwester oder Freundin/ mit jhrem Willen entfu&#868;hret/ da sie anders kein Gut mit sich nimmet/ dann jhre ta&#868;gliche Kleider/ Nimmet dann der Entfu&#868;hrer sie zu der Ehe/ ist si&#275; 16. Jahr alt vnd daru&#868;ber/ so ko&#868;nnen sie an Leib vnd Leben nicht gestrafft werden/ Ist sie aber vnter 16. Jahren/ sol der Tha&#868;ter mit dem Schwerdte gerichtet werd&#275;/ Die entfu&#868;hrte Person aber/ hat sich in beyden fa&#868;llen dadurch jhrer Erbschafft/ von Eltern vnd Freunden vnfa&#868;hig gemacht/ Sie wolten jhr dann etwas au&#223; gutem Willen geben/ Sol aber in der Stadt nicht gedu&#868;ldet seyn.
        Titulus octavus.
          DE HOMICIDIO.
          Von Todtschlag.
          I.
            VBer Todtschlag oder Wunden mag sich der Tha&#868;ter mit des entleibten oder verwundeten Freundschafft/ vnd sie widerumb mit jhm nicht vertragen/ ohne des Gerichts vorwissen.
          II.
            Wird einer verwundet/ vnd derselbige gibt einem andern die Schuldt/ da&#223; er jhme die Wunden gewircket/ Kan er das mit zweyen vnbeschuldenen Mannen beweisen/ so gibt solcher Bewei&#223; mehr dann des andern vorneinen.
          III.
            To&#868;dtet ein Bu&#868;rger oder Einwohner den andern/ bo&#868;ser gefa&#868;hrlicher vorsetzlicher weise/ vnd wird der Tha&#868;ter darauff flu&#868;chtig/ so sol derselbe Friedelo&#223; geleget werden/ Al&#223;denn sol der dritte Theil all seines Gutes/ welches in dieser Stadt Jurisdiction ist an Erbe vnd Kauffmanschafft/ an seine des Tha&#868;ters Erben/ die ander zwey Theil an das gemeine Gut/ vnd des entleibten Erben verfallen sein.
          IIII.
            Wu&#868;rde ein Bu&#868;rger ausserhalb der Stadt Gebiete erschlagen/ vnd Todt widerumb herein gebracht/ vnd seine Erben vnd Freunde wolten einen andern vnser Bu&#868;rger aus rechtmessigen vordencken Todtschlags halber beschu&#868;ldigen/ Kan der Beschu&#868;ldigte mit ehrlichen Leuten bezeugen/ das er der That vnschu&#868;ldig/ so ist er der anspruch frey vnd lo&#223;.
          V.
            Wann einer vorsetzlich mit seinen Helffern vnd helffers Helffern in eines Bu&#868;rgers Hau&#223; fiele/ vnd schlu&#868;ge den Wirt oder sein Weib/ Gesinde/ Inwohner oder Gast/ vnd wird betroffen/ der sol an seinem freyen Ha&#868;chsten gestraft werden/ mit allen den jenigen/ die damit vnd neben jhme gewesen/ vnd die Gewalt vben helffen. In offenen Kru&#868;gen aber/ ob sich wol Schla&#868;ge mit dem Wirte/ seinem Weibe/ Gesinde vnd liegendem Gaste zutru&#868;gen/ so ist doch daran kein Hau&#223;friede verbrochen/ Es were denn/ das es geschehe in seiner Stuben/ Schlaffkammer oder Bette/ daran ist auch das Leben verwircket.
          VI.
            Wann sich ein Todtschlag zutru&#868;ge vnter den Ga&#868;sten in eines Wirtes Hau&#223; oder Kru&#868;gen/ geschicht es ohne seinen willen/ so ist er ohne gefahr/ Doch mu&#223; er mit ruffen ein Geschrey machen/ wann er darbey ist/ oder innen wird/ daneben bey seinem Eide erhalten/ das er den Tha&#868;ter nicht auffhalten ko&#868;nnen/ Wird nun solche Geru&#868;chte von beyderseits nehesten Nachbarn geho&#868;rt/ vnd nicht zulauffen/ die sollen in des Gerichts straffe gefallen seyn/ Sie ko&#868;ndten dann mit jhrem Eide erhalten/ das sie das Geschrey nicht geho&#868;rt.
          VII.
            Wil ein Mann sein Weib oder Kind zu&#868;chtigen/ vnd er schlegt es gar todt/ der sol wider am Leben gestrafft werden.
          VIII.
            Wird in der Stadt Lu&#868;beck Weichbilde jemand Todt geschlagen/ von zweyen/ dreyen oder mehr/ So viel jhr nun begriffen/ vnd wie recht vberwunden/ das sie in der that mit gewesen/ alle dieselbigen sollen bessern mit jhrem Leibe.
          IX.
            Welcher beschu&#868;ldiget wird/ in dieser Stadt Weichbildt/ vmb Wunden oder Todtschlag/ Kan man jhnen dessen vberzeugen mit zweyen ehrlichen Ma&#868;nnern/ das er in der That/ oder sonsten mit blosser Wehr geseh&#275;/ oder aber das er auff flu&#868;chtigem Fusse gewesen/ es sey bey Tag oder Nacht/ damit kan er der That schu&#868;ldig erkandt vnd vberwunden werden/ Kan man aber diese drey Stu&#868;cke/ oder eins von denselben auf jhn nicht bringen/ so mag er sich mit seinem Eide purgiren/ Da er auch Zeugen haben wu&#868;rde/ das er der zeit anderswo gewesen/ dan&#772; an dem ort/ da der Mordt geschehen/ so ist er der bezu&#868;chtigung oder verdachts ledig vnd lo&#223;.
        Titulus nonus.
        DE HIS, QUI SIBI IPSIS MORTEM CONSCIVERUNT.
        Von denen/ welche jhnen selbst den Todt anlegen.
          I.
            WAnn sich einer selbst vmb das Leben bringet/ oder durch Vrtheil vnd Recht entha&#868;u&#868;btet/ gehangen/ oder sonsten gerichtet wird/ seine Erben behalten all sein Gut vnverku&#868;rtzet/ vnd geho&#868;ret davon dem Gerichte nichts.
          II.
            Wer sich selbst to&#868;dtet/ der sol in das Feldt begraben werden.
        Titulus decimus.
        DE VENEFICIS, MALEFICIS, ET INCANTATORIBUS.
        Von Zaubern/ Wickerey vnd Vorgifften.
          WO ein Mann oder Weib mit Zauberey/ Wickerey/ oder Vorgifften vmbgehet/ daru&#868;ber betroffen oder vberweiset/ der oder dieselbigen sollen nach der vorbrechung gro&#868;sse/ vnd gethanen schaden/ entweder mit dem Fewr/ Schwerdte oder Staupen gestrafft werden.
        Titulus undecimus.
        DE INCARCERATIS.
        Von Gefangenen.
          I.
            LEst einer den andern gefa&#868;nglichen annehmen/ vnd in die Eisen schliessen/ von wegen Sachen/ die da gehen an Hal&#223; vnd Handt/ Kan jhn der Kla&#868;ger des nicht vberbringen/ so offt man jhn/ den Beklagten/ auff vnd zuschleust/ so offt sol der Kla&#868;ger dem Gerichte 60. Schilling verfallen sein/ vnd dem Injuriaten dafu&#868;r nach erkantnu&#223; gebu&#868;hrlich Abtag thun.
          II.
          Welcher ein Vbelthat begehet/ das er an Leib vnd Leben zu straffen/ der kan keiner Bu&#868;rgen geniessen/ sondern mu&#223; nach dem Gefa&#868;ngnu&#223; gehen/ Es erlasse jhnen dann der gantze Rath.
          III.
            Welcher einen Mi&#223;tha&#868;ter heimlich oder offentlich wegk hilffet/ also/ das er zu peinlicher Straffe nicht gebracht werden kan/ der sol dem Mi&#223;tha&#868;ter gleich geacht/ vnd gestrafft/ vnd da er fluchtig/ vorfestet/ vnd friedelo&#223; gelegt werden.
          IIII.
            Wann einer den andern mit Recht in Bu&#868;rgen Handen gebracht/ stellet er Bu&#868;rgen vor/ man sol denselben benennen/ wie hoch sich die Schuldt erstreckt/ dafu&#868;r sie Bu&#868;rgen werden sollen/ Wu&#868;rde er aber keine Bu&#868;rgen vernu&#868;gen ko&#868;n&#772;en/ so mag jhn der Kla&#868;ger gefa&#868;nglich einziehen lassen/ Ob sich auch zutru&#868;ge/ das der Beklagte fu&#868;r Gericht nicht erschiene/ sondern vngehorsamb aussenbliebe/ vnd der Contumatien halber in Bu&#868;rgen handen vortheilet wu&#868;rde/ vnd der Beklagte also keine Bu&#868;rgen haben ko&#868;ndte/ so mag er jhn auch einziehen lassen/ doch der gestalt/ Das er den Beklagten den folgenden ersten Rechtstag fu&#868;r Gericht citiren lasse/ Thut er/ der Kla&#868;ger/ das nicht/ sondern lest den Beklagten sitz&#275;/ so sol er dem Gerichte 12. Schilling wetten/ Also auch ebener massen zum andern mal/ Zum dritt&#275; mal sol er gleichwol die 12. Schilling wetten/ vnd der Beklagte lo&#223; sein von der Klage/ Es wu&#868;rde dann der Kla&#868;ger/ wie recht beweisen/ oder schweren/ das er durch Ehehafte Noth verhindert worden.
          V.
            Lest ein Mann den andern gefa&#868;nglichen einziehen/ der genugsame Bu&#868;rgen stellen kan/ vnd sich darzu erbeut/ schla&#868;get er die freventlichen aus/ der sol dem Gerichte dafu&#868;r abtrag thun.