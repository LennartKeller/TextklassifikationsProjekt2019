Das Kupfferblatt No: 21. [Dz Kupferblatt No: 21.]
      Von den Wasserlaitungen/ die erste Figur.
      [Die erste Figure von den Wasserlaitungen.] Wann dann hievorgeho&#868;rter massen/ die Wasseradern seynd gesucht/ auch Gleichnuswei&#223;/ allbereit gar vnden am Berg bey S. ein Quellen herau&#223; lauffend/ ist gefunden worden. Mit denen Gedancken/ da&#223; man dieselbige bi&#223; zu I. herfu&#868;r laiten/ vnd allda ein lauffenden Ro&#868;hrbrunnen auffzurichten willens wa&#868;re/ damit man aber zuvor rechte Wissenschafft bekomme/ wie hoch dann solche Wasserader/ in besagtem I. zu steigen vermo&#868;gt/ ob es der Mu&#868;he die Vnkosten de&#223; Grabens/ legung der Deichel/ nachzusetzen/ werth seye/ so mag solches mit einer Setzwaag/ vnd hilff zweyer Sta&#868;nder/ auff hernachfolgende Manier/ erfahren werden.
      Die ander Figur.
      [Die ander Figur in was gestalt] In meiner getruckten Mechanischen Reisladen/ de&#223; vierdten Kupfferblatts/ daselbsten so wird der ander Standstecken bey der Geometria vorgebildet/ vnd wie er ob seinem Dreyfu&#868;&#223;lin gar standhafft/ auch just Senckelrecht/ dastehn solle/ allda auch an folio 102. gar au&#223;fu&#868;hrlich beschrieben worden/ darauff ich mich nun in allem referiere/ so wird er oben ein dergleichen/ aber nur glatten Standstecken/ wie in gegenwertiger andern Figur/ von &#9802;. gegen &#9796;. hinauff gerissen ist/ bekommen/ jedoch so mag der Vnderstock &#9739;. nur wol dick vnd schwer gelassen/ damit er gar fest dastande/ vnd von dem Wind so leichtlich nit ko&#868;nde vmbgeworffen werden. Wann nun besagter Standstecken also verfertiget ist. So mu&#223; man vermo&#868;g diser gegenwertigen andern Figur bey &#9799;. eine Hu&#868;lsen (in welcher ein gar fleissig vierecketes Loch durchau&#223;/ hinab geschnitten seyn solle/ damit sie sanffte an dem erwo&#868;hnten Standstecken auff- vnd ab/ ko&#868;nne geschoben werden) an derselbigen aber/ von &#8734;. bi&#223; in &#9801;. hinu&#868;ber/ ein winckelrechtes Kreutz zustehn hat/ gemacht/ damit es allezeit besta&#868;ndig daran zuverbleiben habe/ dergestallt das ernannte Hu&#868;lsen/ neben deme daran befestigten Kreutz/ zugleich/ vnd also miteinander/ mo&#868;gen auff- oder ab/ jetzt hoch/ dann nider geruckt/ alsdann durch die Schrauffen.
      [Die Wasserwaagsta&#868;nder zuverfertig&#275;.]  &#9737;. welche durch die Hu&#868;lsen bi&#223; auff den vierecketen Stab hinein gehet/ vo/ vnd an welchem Orth man jmmer will/ bestettiget/ vnd fest gemacht werden/ alsdann so ist diser Standstecken gantz verfertiget/ (dergleichen aber mu&#868;ssen drey/ vnd einer wie der ander sein) der wird aber anjetzo ein Wassersta&#868;nder genandt/ da dann im verwo&#868;gen der Wasser/ allzeit vnder dem Kreutz bey &#9792;. mu&#223; hinau&#223; gesehen/ vnd also das absehen an demselben schneidenden Eck vnden am Kreutz/ von einem Sta&#868;nder zu dem andern/ wie bald folgen wird/ genommen werden.
        Von Wasserlaitungen noch ein mahl/ die erste Figur.
        Man nehme die Wasserlaitungen vnd also noch ein mahl/ die erste Figur fu&#868;r sich/ stelle demnach den gar ersten Sta&#868;nder in P. den andern Sta&#868;nder aber/ in Q. damit 16. Schuch einer von dem andern entlegen seye/ darzwischen/ vnd auff die Hu&#868;lsen/ oder vil mehr auff den einen Theil de&#223; obern Kreutzes hinein/ bey.
        n. so wird ein sehr grades Lattenstuck/ in welchem just in der mitten/ allein &#189;. Zoll tieffe Nutten oder Rinnelin durchau&#223; gestossen/ an ihren beeden Ha&#868;uptern aber/ widerumben mit Klo&#868;tzlein vermacht/ hernach sovil Wasser darein gegossen werden/ da&#223; es gestrichen voll seye/ so bekompt man ein recht fleissige Wasserwaag. Zu mehrerm bewei&#223;/ so kan bey o. noch ein besonders Bley- oder Setzwa&#868;glin darauff gestellt/ damit sie u&#868;berein stimmen. Man stehe demnach zu dem Sta&#868;nder P. vnd setze wie gemeldt/ den andern Sta&#868;nder sechzehn Schuch von ihme hinau&#223;warts/ rucke alsdann beede Hu&#868;lsen m. vnd m. an den benannten zweyen Sta&#868;ndern/ (lege aber mithin das Lattenstuck darzwischen hinein/ fu&#868;lle das ernannte Rinnelin oder die Nutten/ gestrichen voller Wasser/ vnd stelle das Setzwa&#868;glin auff das mittel der Leisten/ oder de&#223; Lattenstucks) jedoch zugleich/ auff- vnd ab/ bi&#223; das man vnder dem Kreutz hindurch/ na&#868;mblichen von m. bi&#223; in m. gegen der Brunnenquellen S. hinzusehen kan/ (das aber vilernanntes Lattenstuck n. Wasserrecht dastehet/ da&#223; er weist das darein geschitte Wasser/ sintemahl/ und woferer sich nicht au&#223;giest/ sonder also voll verharret/ neben deme/ wann das Setzwa&#868;glin just in seinem Mittelpuncten einschla&#868;gt/ so ist ja gnugsam dargethan/ das solches Lattenstuck offt angeho&#868;rter massen, Horizontaliter, vnd also just Waagrecht dastehet/ auch hierau&#223; zuschliessen/ vnd aigentlichen zuwissen/ da&#223; die bey
        S. entspringende Wasserader/ vnd eben in derselbigen ho&#868;he/ auch auff der Lini von S. gegen R. m. vnd m. ko&#868;nne gefu&#868;hrt werden) da dann zu mehrer Vorsorg/ noch 100. Schuch hinfu&#868;r/ also im Puncten &#9802;. der dritte Sta&#868;nder mag gestellt/ alsdann vnd vnder all drey Kreutzen der Hu&#868;lsen/ von m. auff m. gegen R. in solcher Wasserrecht- oder Waagrechten Lini/ bi&#223; in S. gesehen werden/ (alle drey Hu&#868;lsen m. m. R. aber/ mu&#868;ssen mit der Spo&#868;rschrauffen &#9737;. angezogen/ vnd also sehr fest gemacht seyn/ damit sie sich nicht mehr verrucken mo&#868;gen) wann nun beru&#868;hrte drey Gesichter/ vnder der scha&#868;rpffe der dreyen KreutzEcken/ bi&#223; in der Wasserquellen Puncten S. just/ zuschawen/ beneben im Lattenstuck n. das Wasser nicht au&#223;laufft/ sonder also gestrichen voll verbleibt/ ingleichem das Setzwa&#868;glin o. mit seinem Senckel recht in das mittel eintupfft/ so ist wie oben erwo&#868;hnt/ gnugsam erwiesen/ da&#223; die herau&#223;schwaissende Brunnenquell/ eben auch auff der Lini S. gegen R. vnd m. m. herfu&#868;r kan gefu&#868;hrt werden. Man messe demnach vom Horizontal Boden I. bi&#223; in das Kreutz m. hinauff/ so wird man die ho&#868;he von 5. Schuch befinden/ beneben gesprochen/ da&#223; solches herfu&#868;r gefu&#868;hrte Wasser/ allein 5. Schuch hoch u&#868;ber den Fu&#223;tritt steigen werde/ jedoch bey m. noch einigen Gewalt/ de&#223; u&#868;bersich springens/ nicht haben/ sonder in derselbigen ho&#868;he nur blo&#223; also herau&#223; wallen/ dannenhero mit so geringer ho&#868;he/ kein rechter Ro&#868;hrkasten nicht mag versehen werden. [Auch hierdurch zuerkundigen]
        Wa&#868;re demnach dise im Berg noch der Zeit so niderig gefundene Wasserader/ gar wenig nutz/ auch der Mu&#868;he vnd Vnkosten daran zuwenden/ dieselbige herfu&#868;r zufu&#868;hren nicht werth/ derowegen so solle man sich nicht betauren lassen/ den Berg noch weiter zubesteigen/ da dann endlich mit sonderbaren Frewden/ oberhalb bey &#9810;. noch vnderschiedliche Brunnenquellen gefunden worden/ welche nun zu erst angedeuter massen/ alle durch bleyerne Rinnelin/ in den steinern Trog/ oder in den Kessel/ (massen zur Gleichnus anjetzo der Kessel an statt de&#223; Trogs/ bey a. b. c. im Berg darinnen stehet) hinein seynd gelaitet/ neben denen Gedancken/ das diser Kessel hiezugegen/ eben der Wasserthurn seyn solle/ sintemahlen allda der gantze Vorrath de&#223; Wassers zusammen lauffen thut. Fragt sich demnach/ wie man dann solches so nutzbare lebendige Wasser zu I. herfu&#868;r fu&#868;hren/ zugleich aber/ auch erfahren mo&#868;ge/ wie hoch es bey I. widerumben hinau&#223; zusteigen vermo&#868;gt seyn werde/ welches nun auff hernachfolgende Manier zugeschehen hat.
        Man verebne demnach den Berg oben vmb sovil/ damit man bey y. den ersten/ bey X. aber/ den andern Sta&#868;nder/ Poltzgrad/ vnd just uffrecht setzen mo&#868;ge. Die beede/ jetzunder mit Z. vnd &#9738;. bezeichnete Hu&#868;lsen aber/ vmb 5. Schuch vom Fu&#223;tritt an/ hinauff geruckt/ alsdann dieselbige mit den Spo&#868;rrschrauffen &#9737;. befestiget/ damit man auff solche obere Hu&#868;lsen/ das anjetzo mit X. bemerckte/ auch 16. Schuch lange Lattenstuck darzwischen hinein legen/ alsdann die Rinnen mit Wasser eingiessen/ hernach bey &#9807;. das Setzwa&#868;glin/ (gleichwol so wa&#868;re der/ in meiner Mechanischen getruckten Reisladen beym andern Kupfferblatt mit No: 18. allda bemerckte Po&#868;ler auffsetzer/ dieweil er nicht allein die Setzwaag/ sonder auch zugleich/ die absehen mit sich bringen thut/ hiehero gar wol zugebrauchen) darauff stellen/ vnd solches wie zuvor gemelt/ just Wasser- vnd Senckelrecht darmit richte. Von
        &#9802;. gegen &#9791;. wird eine/ etwann 30. Schuch hoche/ gar glatte weisse Stangen Senckelrecht angestellt/ an derselbigen aber/ ein ho&#868;ltzerne/ gern auff- vnd abschleichende Rollen (jedoch das sie noch neben ihrem runden Loch/ noch &#189;. Schuch an der dicke ihres Holtzes behalte/ damit man vnden an der beru&#868;hrten Holtzdicke/ das scharpffe Eck nicht anderst/ als wie am Kreutzeck &#9792;. erblicken/ vnd darauff das absehen nehmen ko&#868;nne) eingeschleifft. Wann nun zu oberst bey &#9791;. ein Ra&#868;dlin eingesetzt/ daru&#868;ber ein Seil so an der Rollen angebunden wird/ geknipfft/ hernach vnden bey &#9802;. am Seil gezogen wird/ so thut sich die Rollen so weit als mans begehrt/ hinauff rucken/ dergestallt/ da&#223; wann vnder den beeden Kreutzern z. vnd &#9738;. hindurch gesehen/ die Rollen aber vmb sovil hinauff gezogen wird/ das sie bey &#9806;. still gehalten/ alsdann so werden dise 3. Gesichter z. &#9738;. &#9806;. auch die vierdte/ neben I. auffgerichte Stangen/ (so eben auch/ wie bey &#9802;. erinnerung gethon worden/ ein solche weisse Stangen ist/ an welcher dann auch ihr Rollen kan hinauff gezogen werden) bey
        &#9811;. erblicken/ dannenhero alle 4. Puncten z. &#9738;. &#9806;. vnd &#9811;. ein just Wasser- vnd Senckelrechte Lini mit sich bringe/ derowegen das woferr die Wasserader so hoch stu&#868;nde/ das sie hernach eben auch ob diser Lini herfu&#868;r ko&#868;nte gefu&#868;hrt werden/ dieweilen sie aber/ massen von
        z. gegen y. zusehen/ vmb 5. Schuch tieffer ligt/ auch das Wasser erst im Kessel/ von
        a. gegen b. in seiner meisten ho&#868;he stehet/ als kan das Wasser auch nicht ho&#868;her/ dann der Kessel ligt/ anderstwo hinsteigen. Sintemahlen von
        &#9804;. bi&#223; in &#9802;. allein 20. Schuch ho&#868;he gefunden/ so wird per consequenza das Wasser von
        l. gegen l. auch allein 20. Schuch hoch/ zu steigen vermo&#868;gt seyn/ jedoch/ vnd oben bey
        [Wie hoch das Wasser widerumb ensteigen werde] l. nur blo&#223; (dem Kessel a. b. zugleich) Waagrecht stehn/ vnd also daselbsten kein ho&#868;hern Trib erlangen. Derowegen vnd zu befu&#868;rderung dises Tribs/ so wird man vmb die tieffe de&#223; Kessels/ nemblichen von
        a. in W. so der beste Nachtruck ist/ vmb 5&#189;. Schuch dem Werck von wegen de&#223; Lauffs/ zugeben mu&#868;ssen/ damit das schwere Gewicht de&#223; Wassers/ welches von
        a. gegen W. hinunder/ im Kessel ligt/ hernach von
        k. bi&#223; in l. das vilernannte Wasser mit grossem Gewalt u&#868;bersich springend mache. Sintemahlen von W. u&#868;ber V. vnd t. bi&#223; auff k. Eben auch ein dergleichen Waagrechte Lini hinfu&#868;r laufft/ welche hernach das Wasser vmb die offternannte 5&#189;. Schuch ho&#868;cher zusteigen/ bezwingen thut.
        Derowegen/ vnd nach wol bedachtem nachsinnen/ so wird endlichen gesprochen/ das wann jetzunder bey
        l. gegen I. ein 20. Schuch hoche Brunnensaul auffgerichtet/ hernach in dieselbige/ jedoch bey k. die Ro&#868;hren angestochen/ so wurde das Wasser alsdann durch die ernannte Ro&#868;hren/ bey erst erwo&#868;hntem
        k. mit grossem Gewalt herau&#223; rauschen/ beneben in diser ho&#868;he/ die Auffsa&#868;tz der Wasserspilen machen. Hierau&#223; so ist nun mehr erwisen worden/ da&#223; es der Mu&#868;he vnd Vnkosten anjetzo wol werth wa&#868;re/ das Wasser durch die ordenliche Deichel vom Kessel a. bi&#223; zu dem vorhabenden Brunnen I. herfu&#868;r zulatten/ massen dann hernach wird zuvernehmen seyn.
        Das Brunnenwasser durch die Deichel/ vnder dem Boden zulaiten.
        [Alsdann das Brunnenwasser] Anjetzo so wird von W. gegen c. vnd also im mittel de&#223; Trogs/ oder Kessels/ der 2. Schuch oben weite/ vnden bey d. aber/ allein &#8531;. Schuch inwendig grosse/ jedoch 15. Schuch hohe/ von starck kupffern Blechen zusammen genagelte/ vnd mit ho&#868;chstem Flei&#223; gelo&#868;tete/ sehr starcke Schlauch gesehen/ welcher dann den u&#868;berau&#223; grossen Last/ de&#223; darinn stehenden Wassers zutragen hat/ massen an ihme/ als de&#223; so grossen Wassertrachters/ auch am allermeisten gelegen ist. Derowegen so ist hochno&#868;thig/ denselbigen gar plumpp/ vnd sehr starck zumachen/ damit er also langwirigen Bestand haben mo&#868;ge/ nicht so leichtlich rinnend/ noch bresthafft werden. Oben beym Eingang von [Durch dis Deichel] 
        W. gegen c. hinu&#868;ber/ so solle wie hievornen bey dem steinern Trog allbereit ist erwo&#868;hnt worden/ ein kupfferne/ halb runde/ mit sehr vil au&#223;geriebenen Lo&#868;chlin habende Seuthen/ u&#868;ber den Schlauch gedeckt/ damit einiger Vnrath daselbsten nit hinunder fallen/ vil weniger die Deichel bestecken mo&#868;ge. Von
        [vnder dem Boden zulaiten.] e. bi&#223; in f. so sollen der gro&#868;sten 6. Zo&#868;ll inwendig im Diametro weite/ ho&#868;ltzerne Deichel/ von
        f. bi&#223; in g. aber/ dergleichen jedoch nur 5. Zo&#868;ll im Diametro habende. Von
        g. bi&#223; in h. aber/ allein vier Zo&#868;ll inwendig weit/ haltende ho&#868;ltzerne Deichel/ vnder dem Boden gelegt. Bey
        h. so wird der bleyerne geschmeidige Deichel eingesteckt/ von dahr an/ gegen I. gebogen/ vnd solle ernannter bleyerne Deichel/ bi&#223; in l. hinauff/ also forthan gefu&#868;hrt werden.
        Wie aber die vndere Pfeiffen de&#223; Schlauchs bey d. in den Deichel e. allda eingestossen wird/ das gibt der Durchschnitt zur gnu&#868;ge zuerkennen.
        Wann dann hievor angedeuter massen/ der Trog oder der Kessel von denen zulauffenden BrunnenAdern &#9810;. erfu&#868;llt/ so wird das Wasser durch den offernannten Schlauch hinab/ in den Deichel e. trucken/ hernach aber durch all andere/ vnder dem Boden ligende Deichel tringen/ vnd also bey
        K. durch dieselbige angestochene Ro&#868;hren/ mit grossem Gewalt herfu&#868;r brechen/ allda eintweder dem Ro&#868;hrbrunnen/ oder aber einem Grottenwerck/ das Wasser nach wol gefallen/ herbey zu fu&#868;hren vermo&#868;gt seyn.
        Vnd dises wa&#868;re also die allerbeste/ nutzlichste/ vnd allergesundeste/ von der Natur selbsten entspringende/ beneben auch die zum wenigst kostende Wasserstuben. Derowegen man auff alle Mittel vnd Weg bedacht zusein/ dergleichen lebendige Wasserquellen/ vorangedeuter massen/ zusammen zubringen/ alsdann auff beru&#868;hrte wei&#223;/ vnd ohne einiges Truckwerck herunder zulaiten. Solte aber der Berg etwann 1000. 2000. oder noch mehr Schuch weit/ entlegen seyn/ so mu&#223; man den dritten Sta&#868;nder/ etwann auch 200. oder 300. Schuch von dem andern/ hinau&#223; setzen/ vnd vorgeho&#868;rter massen/ durch die Kreutz sehen/ beneben solchen so weiten Weg mit ho&#868;chstem flei&#223;/ nach vnd nach/ verwo&#868;gen/ vnd also auff einer just waagrechten Lini verbleiben.