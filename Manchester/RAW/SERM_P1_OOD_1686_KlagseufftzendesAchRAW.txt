Ewiges Testament
Und
Protestationes der Himmel-Ko&#868;nigin
MARI&#198;.
Es ware dises Testament gleichsamb jhr einiger Schatz/ dessen Natur ist hinderhalten zu seyn/ vnd nit gern an den Tag kommen. Aber Sapientia absconsa, &#38; thesaurus in visus, qu&#230; utilitas in utrisque [Ecclesia 20. v. 32]? Wei&#223;heit die heimblich gehalten wird/ vnd ein verborgener Schatz/ was nutzen sie beyde? damit dann die Wei&#223;heit der Mutter/ zu anderer weisen Jungfrawen Lehr/ vnd diser Schatz zum Seelen-Gewinn gereiche/ setze ich solchen durch den still-redenden Druck ohne eintziger Silben Abgang oder Zusatz an das Liecht vor die Augen.
Geistliches Testament
Meiner liebsten Mutter Mari&#230;.
Als von Anno 1651. Jahr am Tag der Auffopfferung Mari&#230; den 21. November/ vnnd widerumb an gemeltem H. Fest Anno 1669. Jahr erneuert/ vnd besta&#868;ttiget.
ALlerheiligste vnd wu&#868;rdigste Mutter meines Gottes/ ich Maria Catharina Abbtissin erwo&#868;hle dich au&#223;druckentlich/ vnd au&#223; gantzem Hertzen gantz vnd alleinig fu&#868;r mein Mutter/ vnd auch Erben u&#868;ber alles/ was ich guts gethan/ oder noch thun werde/ was ich geredt/ gedacht/ oder noch thun/ vnd leyden werde/ es seye a&#868;usserlich oder jnnerlich/ Geistlich oder leiblich/ so wohl/ was das Vergangene/ als Gegenwa&#868;rtige anlangt/ welches ich mit disem mein&#275; Schreiben gut heisse vnnd bekra&#868;fftige als ein vnviderrueffliche Schanckung; ohne da&#223; sie von jemand andern cassirt vnnd auffgehalten solle werden. So nimme ich dann O Himmel-Ko&#868;nigin/ vnd stelle dich zum Erben meiner Seelen vnd meines Leibs/ meines Hertzens/ vnd meines Lebens/ vnnd meines Todts: Ich bitte allervnwu&#868;rdigistes Kind mein allerheiligste Mutter vnnd Fraw/ du wollest mir beystehen/ vnd mich versorgen/ welches dir als meinem Erben eigentlich zugeho&#868;ret. Darneben begehre ich jnbru&#868;nstig/ als mir jmmer mo&#868;glich/ du wollest deinem allerliebsten Sohn/ meinem geliebst&#275; Bra&#868;utigamb dise arme Verlassenschafft/ vnd Erbschafft pr&#230;sentiren vnnd auffopfferen/ damit er sich wu&#868;rdige au&#223; Liebe zu dir/ jhme dises mein Werck vnd Erbschafft gefallen zulassen/ es anzunemmen/ vnd dem Gewalt vnd Herrschafft seiner vnendlichen Gu&#868;te vnnd Barmhertzigkeit zustellen. Ich zweiffle nit O liebste Mutter/ weilen es von deiner milden Hand herkommet/ da&#223; die Gu&#868;te GOttes solches in Gnaden werde annemmen. Verlasse also nit/ O Mutter/ dein armseeliges Kind/ welches allein auff dein Schutz vnd Schirm (liebe vnd barmhertzige Mutter) sich verlasset vnd vertrauet. Verhoffe allein deiner Barmhertzigkeit einmahl Ewig zu geniessen. Amen.
Nimme also zum Zeugen dises alles/ was ich geschriben/ meinen lieben Schutz-Engel/ vnd alle Englische Geister; sonderlich meine liebe Patronen/ vnd alle Heilige GOttes/ bitte; Ihr werdet mir an dem Tag de&#223; Gerichts/ forderist in meinem sonderbahrem Gericht vor meiner Fu&#868;hrerin vnd lieben Mutter Zeugnu&#223; geben alles dessen/ was ich geschriben/ vnd protestirt ist worden/ mich wider meine Feind beschu&#868;tzen/ wann villeicht einiges Vorwenden meine Feind/ wegen meiner Werck/ Wort/ vnd Gedancken/ ha&#868;tten/ als welche alle miteinander vnwiderruefflich/ vnd der Mutter GOttes hiemit zugeaignet/ vn&#772;geschenckt seyn. Underdessen erhaltet meiner Seel/ der schlecht&#275; Hau&#223;halterin/ welche so vil von GOtt mitgetheilte Gaben vnd Gnaden verschertzet hat/ ein vollkommene Rew vnd Leyd jhrer Su&#868;nden/ vnnd da&#223; sie also beschaffen seye/ wie es die Go&#868;ttliche Gu&#868;tigkeit will/ vnd begehrt; erlanget mir auch alle heilige Tugenden/ so mir vonno&#868;then seyn zur Vollkommenheit vnnd Vermehrung der Erbschafft der allerseeligsten Jungfrawen Maria, meiner lieben sonderbahr angenommenen Mutter; dessen ich euch zu Zeugen haben will. Wu&#868;nsche vnnd verlange/ da&#223; ich dise Erbschafft vermehren kundte  mit so vil guten Wercken/ mit so vil Wu&#868;rcklichkeiten der Lieb/ de&#223; Glaubens/ der Danckbarkeit/ vnd aller Tugenden/ als viel Stern am Himmel/ Sandko&#868;rnlein im Meer/ als Creaturen auff Erden/ so gewesen seyn/ vnnd werden. Di&#223; ist mein endlicher Will/ vnnd zur Urkundt alles dessen vnderschreibe ich meinen Namen
Ein Dienerin Vnd Leibaigne
Maria Catharina
Abbtissin
Auff solche Wei&#223; ist leichtlich die scho&#868;ne Lieb zu jhrem wachtsamben Schutz-Engel/ vnnd anderen H. Patronen/ zuschliessen/ welche mit Umbsta&#868;nden sichtbahrer abzubilden/ die Zeit den Farben-Pembsel mir hinder- vnd der zuho&#868;renden Gedult/ ein bescheydentliche Maa&#223;/ verhaltet: So brauchet auch was den Augen allhie vorgemahlet/ kein weitere Schattierung. Der H. Romanische Ka&#868;mpffer/ vnd heroische Obsiger Christi LEO thut fu&#868;r alle das Probstuck/ oder Bewa&#868;hrung; dessen Ehr/ hoch-ansehnliche Erhebung/ vnd zur Andacht pra&#868;chtige Vorstellung auff beystehenden Altar sie mit ho&#868;chster Begierd vnd Frewden-zeigenden Gemu&#868;t jhr eyffrigst lassen angelegen seyn/ wie genugsamb bekandt: Dahero dann nit ein gering-glaubiger Schlu&#223;/ bey frommen Hertzen; der H. Martyrer LEO habe danckbarlich vnd Vorbittlich die Gnad bey GOtt erworben/ da&#223; der schon offt gespannte Todten-Bogen wider so lang nachgelassen worden/ bi&#223; sie jhres Trosts/ in erfrewlicher Vergnu&#868;gung/ genossen/ disen wundertha&#868;tigen H. LEONEM, noch bey dero gesterneten Lo&#868;wens-Regierung/ vnder den H. Kirchen-Patronen/ zu sehen/ vnd tro&#868;stlich zu verehren.
Wo bleibet aber stecken die gegen jhre Geistliche Kinder allzeit verspu&#868;rte zarte Lieb? ich solte dise vor allen herfu&#868;r streichen/ vnd zu erkennen geben/ wie sie sonderlich in diser Gelegenheit seye Mater pulchr&#230; dilectionis gewesen: Aber ich lasse selbe stecken in der Clausur vnnd ruhen. Wann man die Kinder auffwecket/ wainen sie gern. Traue mir auch dise Clausur nit zu brechen/ vnd in jnnerste Hertz-Ka&#868;mmerlein hinein zu tringen; lasse derohalben sie verschlossen/ vnnd vnversehrt sigillirt seyn. Es ist gar ein zarte Lieb/ welche gleichsamb in Crystallines Gla&#223; versamblet: Wann ich sie solte nur wenig anru&#868;hren/ kundten es gleich grosse hertz-brechende Ansto&#868;&#223; seyn/ da&#223; die darinnen verhaltene Wa&#868;sserlein durch die Augen leichtlich wurden au&#223;rinnen.
Verbergen vnd verschliessen lasset sich aber auff kein Wei&#223;/ die Lieb gegen den durchreisenden oder beherbigten Neben-Menschen: dise bricht mit Gewalt au&#223;. Sie hatten bey diser Mutter der scho&#868;nen Lieb zu dem Willkomb/ ein fro&#868;liches Angesicht: fu&#868;r das Vor-Essen/ ein liebreiches Gemu&#868;t/ fu&#868;r die Neben-Richtlein freundl: Geistlichen Discurs/ bey der Abscheydung das su&#868;sse Confect der willigsten Affection; jederzeit zur Nothdurfft ein offne Kuchel vnd Keller gefunden. Absonderlich thut die mitten in dem Mu&#868;tterlichen Hertzen getragne Lieb/ zu den Armen Geistlichen vnd Weltlichen Standt/ vortringen. Ecce Mater tua. Sihe mein arme Priesterschafft/ armer Religio&#223;/ armes Bettl-Ha&#868;uffel/ dein liebhabende Mutter! Sihe vnnd behertzige jetzt wider nach dero Lebens-End/ wie willig/ sorgfa&#868;ltig/ barmhertzig sie gegen dir gewesen seye/ mit was Frewd vnnd Freundlichkeit/ vnau&#223;sprechlicher Liebs-Naigung/ selbe ta&#868;glich vnd zwar durch aigne Hand dir das H. Allmosen/ die u&#868;berlassene/ vnnd der Begierlichen Sinnlichkeit ma&#868;ssig entzuckte Spei&#223;lein hat zugetragen vnd gereichet! Wann ich nit wuste/ da&#223; sie den Namen Catharin&#230; mit dem Rad ha&#868;tte/ so glaubete ich/ es wa&#868;re Catharina von Senis gewesen/ welche mit den 5. Wundmahlen vnsers gecreutzigten Heylands bezeichnet ware: dann neben dem/ da&#223; jhr Hertz von der Lieb JEsu gantz durchstochen/ jhre Fu&#868;&#223; der natu&#868;rlichen Anmuttung/ mit Christo an das Creutz gehefft waren/ so schienen die Ha&#868;nd gantz durchlo&#868;chert zu der Armen Nothdu&#868;rfftigkeit: Wann zu anderen Au&#223;gaben das Gelt in Ha&#868;nden anklebete/ fiel es doch gleich durch/ wann man die Armen anmeldete. Wann ich nit wuste/ da&#223; sie zu Khiebach als ein Abbtissin vorgestanden/ solte ich wohl sagen/ sie seye Tabitha die Ju&#868;ngerin der H. Aposteln in Joppe gewesen/ so verdolmetschet wird Dorcas; von dero die Apostolischen Geschichten melden [<unclear>ctor 9. <unclear> 36.]: H&#230;c erat plena bonis operibus, &#38; eleemonsynis. Dise war voll guter Werck/ vnd Allmosen; vnd zwar bi&#223; auff den letzten Athems-Zug vnau&#223;gesetzt. Gro&#223; schiene deroselben milde Eyfer/ in dem sie auch bey schwer u&#868;berfallender Schwachheit an dem H. Gru&#868;n-Donnerstag/ nach lo&#868;blichem Brauch vnd Ja&#868;hrlicher Gewonheit jhre liebe Armen hertz-begierig/ Christum vnd seine H. Apostlen vorbildendt/ liebreichist gespeiset/ ehrlich tractiert/ jhnen zu dem Valete nochmahlen gedienet/ mit trost-vollen Worten zugesprochen. Noch in gro&#868;ssere Flammen ist er au&#223;gebrochen auff dem Platz de&#223; antringenden Todts: dann als begunte das Crystall der Augen zerbrechen/ der Ohren Pa&#223; abgeschnitten zu werden/ denen Glidern die Hitz de&#223; natu&#868;rlichen Ofens abzugehen/ dem Mund die Stimm zu entfallen/ allen Kra&#868;fften de&#223; Lebens-Balsamb au&#223;zuriechen/ der Verstand vnnd Willen gantz schon/ nach dem Go&#868;ttlichen Wind/ in das Todten-Meer nach dem ewigen Port zu schiffen seglfertig ware/ ist doch das Hertz vnd Geda&#868;chtnu&#223; zu den Armen noch in besta&#868;ndiger Trew verbliben/ gestalten dise Liebhaberin der Armen/ mit halb-gebrochner Zungen/ jhren lieben wohl anvertrauten Convent/ noch der nothdu&#868;rfftigen Anligen angelegnist befehlen wollen/ allweilen sie bey einer halben Viertlstunt lang (weilen vnmo&#868;glich die in Gemu&#868;t verfaste Wortstellung gantz durch die Zungen zu entbinden) nur eintzig allein dise abku&#868;rtzte Wo&#868;rtl/ die Armen die Armen/ GOtt GOtt/ ohne Underla&#223; gestamblet; ohne Zweiffel halb versta&#868;ndig disen vo&#868;lligen Schlu&#223; andeutend: die Armen sollen in die Obacht gezogen werden/ vnd was man denselben willig darreiche/ werde GOtt reichlich belohnen: oder: die Armen seyen die Portner/ durch welche GOtt die Himmels-Thu&#868;r lasse ero&#868;ffnen; die Armen vertretten den Zoll/ welchen GOtt annimbt/ damit man glu&#868;cklich zu dem Gstatt der Seeligkeit abschiffe: die Armen lassen sich brauchen fu&#868;r Hochzeit-Lader zu dem Seelen-Panquet/ welches GOtt im Himmel vorbereitet: die Armen seyen die Ampel/ in welches das Oel geschu&#868;ttet werde/ damit das Liecht nit au&#223;lo&#868;sche in der Finsternu&#223; zum ewigen Paradey&#223;-Weeg. Die Armen seyen der Spar-Krug/ in welchem der Werth/ fu&#868;r welchen GOtt den Himmel fail bietet. O barmhertzige Dorcas! oder wann ich da&#868;rffe einen Buchstaben versetzen Cor-das, in solcher Beschaffenheit/ da die Hand erstarren/ ein Allmosen zureichen: da der Todt dir alles au&#223; dem Weeg raumet/ ist dir noch u&#868;brig das Hertz Cor-das, gibest deinen Armen noch deinen guten Willen/ dein hertzliches Angedencken. Ecce Mater tua! was gedenckest du hiebey mein arme Bettel-Schaar? villeicht eben dises/ was die Armen Umbstehenden bey der Todten-Leich der trewen Dorcadis gepflegt haben/ nach Lauth des Texts [9. 39.]: Circumsteterunt illum omnes vidu&#230; flentes, &#38; ostendentes ei tunicas &#38; vestes, quas faciebat illis Dorcas. Gleich dem H. Apostel Petrum, also thust mich heut weinend vmbstehen/ vnd zeigen die vilfa&#868;ltige Allmosen/ so dir in Kleydung/ in Lebens-Mittel/ in Zehr-Pfenning liebreich mitgetheilt dein mildreiche Mutter der scho&#868;nen Lieb. Aber wo bleibet Mater timoris, &#38; agnitionis/ anct&#230; spei? verzeyhet mir hoch-scha&#868;tzbare Forcht/ lobreicheste Erkandtnu&#223;/ vnd H. Hoffnung/ da&#223; mich die scho&#868;ne Lieb also mit jhren Stricklein gefa&#868;&#223;let gehalt&#275;/ da&#223; zu spat zu euch schreitt&#275; könne: daß die schöne Lieb in diser Mutter also die scheinende Farb&#275; auffgetragen/ vnd euch hindurch nur der Schatten verbleibe/ ob gleichwohl der Schatten auch vil die Annemblichkeit der scho&#868;nglantzenden Farben erhebe/ vnd ansehlicher mache. Ich mu&#223; Zeit getrungner ewer Gro&#868;sse nur mit dem kleinen Schuch abmessen/ vnd mehr anru&#868;hren/ als au&#223;fu&#868;hren/ da&#223; dise Mutter der scho&#868;nen Lieb/ seye zugleich ein Mutter der kindlichen Forcht gewesen: was ware es Wunder? die Lieb vnd Forcht bieten die Hand an einander: dise folget genau der andern auff dem Fu&#223; nach: wann der Po&#235;t recht gesprochen:
Res est solliciti plena timoris amor.
So bleibet es dabey/ da&#223; eines rechtliebenden Herzen Nachtretterin seye die Forcht. Wer hat sie nit erkennet als ein Mutter der kindlichen/ Edlen/ vnd wohlgeordneten Forcht? Zumahlen sie alles nach dem Go&#868;ttlichen Wolgefallen abwegend/ dahin allein hauptseelig gezihlet hat/ die Mainungen vollkommentlich anzustellen in allen Handeln vnd Wandlen GOtt niemahlen wissendlich/ nit allein schwer/ sonder auch leichtlich zu beleydigen/ wie au&#223; sicherlicher Nachricht habe. Au&#223; solcher liebreichen Forcht entstunde die gepflegte Ehrenbietigste Andacht/ Reverentz/ vnnd geistliches Zittern vor dem Hochwu&#868;rdigsten Sacrament de&#223; Altars/ der versamblete Geist in dem H. Gebett/ sonderlich zu Mitternacht/ da&#223; sie solches auch zur Zeit der u&#868;berla&#868;stigen Kranckheiten mo&#868;glichst beobachte/ vnnd verrichtete; die jnbru&#868;nstige Begierd zur Vollkommenheit/ vnd embsige Bemu&#868;hung alle Tugenden in hohem Staffel zu ersteigen/ das wahre vnd gegru&#868;ndte Zeugnu&#223; geben hat ein Seeleneyfriger Erkenner deroselben Stand vnd gefu&#868;hrten Lebens-Ordnung mit disen vollsta&#868;ndigen Worten: Tant&#230; perfectionis fuit, ut virtus non fuerit, quam vel non habuit, vel non didicit. Es habe ein so grosse Vollkommenheit in jhr geleuchtet/ da&#223; kein Tugend gewesen/ welche sie nit gehabt/ oder erlehrnet habe. Warau&#223; nothwendig erhellet/ da&#223; die Erkandtnu&#223; GOttes vnnd jhrer selbst tieff in jhr eingewurtzlet/ vnd dahero Mater agnitionis ein Mutter der Erkandtnu&#223; billich genen&#772;et werde. Wie offt wird mit dem H. Augustino, au&#223; jhrem Hertz&#275;/ der gleichen Flam&#772;en au&#223;geschlagen haben? Domine Jesu noverim me, noverim te! O JEsu mein HErr vnd Hertz/ gibe/ da&#223; ich mich vnd da&#223; ich dich recht erkenne. Wie offt wird sie denen hohen Universita&#868;ten vnd Schuelen jhre kopff-brechende hoch-gespitzte Wissenschafften/ ohne Eyfersucht/ u&#868;berlassen haben/ vnnd mit jenem Gottseeligen Gemu&#868;t bey dem Brunnen aller Wei&#223;heit sich gelabet haben?
Christe sciant qu&#230;c&#250;nq; alij! mihi sufficit una Cogniti&#243;q; tui, cogniti&#243;q; mei.
Ubersteigen die Gelehrten
Den Himmel vnd die Erden;
GOtt erkennen vnd mich zugleich
Jst mir gnug zum Himmel-Reich.
Mater Agnitionis. Weilen in jhr die Erkandtnu&#223; zu entscheyden das Gute von dem Bo&#868;sen/ das Rechte vom Ungerechten; die Erkandtnu&#223; vnd leuchtender Geist zur Discretion vnd Bescheidenheit/ zu eyfriger Pflegung de&#223; Abbteylichen Ambt/ zu wahren gru&#868;ndlichen so wohl vor/ als in der Regierung verspu&#868;hrter Demut/ zur Vollziehung jhres Berueffs/ Erlangung der Gnaden GOttes/ vnnd aller Tugenden Vollkommenheit. Mater Agnitionis: in deme sie mit einem so wei&#223;- und klugen Verstand geleuchtet/ da&#223; sie mit aigner Hand ein Geistreiches Buch von u&#868;berau&#223; scho&#868;nen Gottseeligen Ubungen zusammen geschriben/ in dem jhr gegen GOtt jedesmahl erhebtes Gemu&#868;t kla&#868;rlich vorgebildet wird/ sothanes hernach jhren lieben Kindern zu u&#868;ben Mu&#868;tterlich eingebunden.
