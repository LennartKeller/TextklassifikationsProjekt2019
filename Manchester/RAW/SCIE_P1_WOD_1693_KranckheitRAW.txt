Kurtz verfaster Bericht Wie mann sowohl bey jetzt hin vnd wider grassirenden Kranckheit/ als zu anderen La&#868;uffen vnd Grassierungen der ansteckenden hitzigen Fieberen . . .

      Woher dise Kranckheit entsprungen/ vnd was dero unterschidliche Vrsachen seyn/ wird angefu&#868;gt vnd beschriben.
      &#167;. III.
      VOn denen Vrsachen oder Vrsprung diser bo&#868;sen Sucht hierbey auch was zumelden/ so werden deren fu&#868;rnemblic zweyerley gefunden/ nemblich innerliche vnd a&#868;usserliche. Betreffend derowegen die innerliche vornehmste vnd negste Vrsach/ warvon solche bo&#868;se Kranckheit dependieret/ so ist es vorderist eine stagnatio sanguinis &#38; lymph&#230; &#38;c. Das ist eine Au&#223;su&#868;mpffung oder verhinderte Bewegung de&#223; Geblu&#868;ts vnd anderer in dem Menschlichen Leib enthaltenen feu&#868;chten Sa&#868;fften (als in deren natu&#868;rlichen Bewegungen unser Leben vnd Gesundheit/ in Verhinderung aber vnd Abgang deroselben die Vngesundheit vnd der Tod selbsten bestehen thuet) dann von solcher stagnation nimmet dise Sucht vornemblich ihren Vrsprung/ vnd stecket hierinn die Wurtzel diser Kranckheit/ sie mo&#868;ge eintweders in dem Leib von sich selbsten entsprungen oder von anderen ererbt worden seyn: so bald nun die feu&#868;chte Sa&#868;ffte de&#223; Leibs/ insonderheit das Geblu&#868;t vnd die gleichfahls durch den Leib hin vnd wider lauffende lympha oder subtile wa&#868;sserige Feu&#868;chtigkeit stagnierend oder still stehend werden/ so wird das Geblu&#868;t in seinem natu&#868;rlichen vnd zum Leben vnd Gesundheit nothwendigen Vmblauff oder Kray&#223;-Bewegung gehemmet vnd verhinderet/ warbey die meatus oder Ga&#868;ng sonderlich in denen a&#868;usseristen Thailen der Puls-Aderen versteckt werden/ da&#223; also dem Geblu&#868;t in seinem Vmbkrais der Zuru&#868;cklauff gegen dem Hertzen verschlossen bleibet vnd auffwallend wird/ warvon dann bey dem versteckten Thail eine Enezu&#868;ndung entstehen mu&#223;/ welche so sie nie zeitlich zertheilt wird/ in eine Fa&#868;ulung gerathet/ auch zu letzt einen Brandt verursachet/ vnd den Todt zu wegen bringet. Ein solche scha&#868;dliche Verderbung oder corruption de&#223; Geblu&#868;ts vnd Lebens-Geisteren ist nicht ungleich einem Wasser/ so sich wegen grossen Gewa&#868;sser de&#223; Flusses in einen Neben-Armb ergossen hat; dann so lang solches Wasser in dem Armb seine communication mit dem fleissenden Wasser haben vnd sich bewegen kan/ bleibet es frisch vnd dem fliessenden Wasser gantz gleich; so bad aber wegen Mangel vnd Ablauff de&#223; Gewa&#868;ssers die communication abgeschnitten vnd der Zuflu&#223; verhinderet wird/ ho&#868;ret die Bewegung in demselbigen Wasser de&#223; Armbs auff/ stehet ab/ wird faul/ vnd einer stinckenden Pfitzen gleich/ in welcher sich allerhand Ungezifer versamblen: also wann dem Geblu&#868;t durch die Gefa&#868;&#223; vnd Aderen de&#223; Leibs sein Durchlauff benommen wird/ mu&#223; sich seine natu&#868;rliche Vermischung bald verliehren/ ein Faulung oder corruption erfolgen/ warvon allerhand der Gesundheit [welche in temperierung der Sa&#868;fften bestehet scha&#868;dliche vnd wunderliche Symptomata oder Zufa&#868;hle ja der Todt selbsten zu letzt nothwendig entstehen mu&#223;. Neben diser jetzt angezogenen innerlichen vnd negsten Vrsach diser Kranckheit/ gibt es noch andere innerliche Vrsachen/ die man antecedentes haisset oder vorher gehende/ vnd seynd/ wann der Leib voll mit vnreinen una&#868;rtigen/ sonderlich gallechtem vnd schleimerigen Geblu&#868;t vnd anderen verderbten zur Leibs-Nahrung vnd nothwendiger Bewegung undu&#868;chtigen Feu&#868;chtigkeiten angefu&#868;llet ist/ bey denen Medicis cacochymia oder cachexia genannt; vnd darau&#223; erhellet es/ warumben eine ehender angesteckt werden als die anderen/ weilen nemblich ein mehrerer Zundel dises gifftige Fewr anzunehmmen bey thails Persohnen gefunden wird vnd ihre Leiber solches an sich zu ziehen mehrers disponiert vnd zugerichtet seynd etc.
        Absonderlich aber geben zu diser Sucht Anla&#223; die a&#868;usserliche Vrsachen/ welche da in denen 6. unvermeidenlichen vnd zur Leibs-Gesundheit ho&#868;chst nothwendigen Dingen bestehen/ vnd contribuieret hierzu das meiste die fast unnatu&#868;rliche vnd gleichsamb verkehrte Jahrs-Zeit vnd vera&#868;nderliche Lufft/ nemblich ein kalter feu&#868;chter Sommer/ o&#868;fftere dicke spate Herpst- vnd Winter-Nebel/ dergleichen hierumben schon in den dritten Winter angehalten/ bevorab bey disem ans sich selbsten sehr feu&#868;chten/ morastigen/ und zu denen Fieberen mehr als andere Orth genaigten Seegela&#868;nd vnd sonderbahren Situation de&#223; Orths: wie man dann disen vnd vergangenen Winter in der Nachbarschafft sonderlich wahrgenommen/ da&#223; Nebel/ da doch anderstwo ein allgemeine Helle gesehen wurde/ ob der Statt schwebeten/ welches dem au&#223; der sich di&#223; Orths endender Obersee durchlauffendem Rheinzug kan zugemessen werden; zu deme ist auch nit wenig scha&#868;dlich gewesen/ da&#223; in diser Gegend dises Jahr wenig ja fast gar kein Schnee gefallen/ anbey aber gar zu ga&#868;he Vera&#868;nderungen de&#223; Luffts verspu&#868;ret worden/ so gar/ wann die Leu&#868;th einsmahls vor Ka&#868;lte fast erfrohren/ gleich darauff widerumben einsmahls/ bi&#223;weilen in einem Tag eine Wa&#868;rme vnd Fo&#868;n-Lufft sich erzeiget/ wardurch die vorhero verschlossene Schwai&#223;-Lo&#868;chlein der Haut schnell widerumb ero&#868;ffnet bald zu- bald widerumb auffgeschlossen/ vnd also gar zu ga&#868;ch mehrmahlen vera&#868;nderet/ vnd vil bo&#868;se Da&#868;mpffe au&#223; dem Boden in die Leiber eingeiagt worden: welches Ubel zumahl bey etwelchen die an sich zimblich engefeu&#868;chte kleine Ha&#868;user vnd Zimmer/ auch etwann in denen Wohnsta&#868;tten befindliche Vnsauberkeiten nit wenig haben befo&#868;rderen helffen.
        Neben dem so haben zu Erweckung diser Sucht auch nit wenig geholffen die unzeitige oder unvollkommene vnd von zu geringer Sonnen- vnd Luffts-Wa&#868;rme unau&#868;gekochte Erden-Gewa&#868;chs/ bevorab der scharpff rauche, herbe vnd sawre Wein/ wie sowohl das vorher gehende als sonderlich in dem letzt verwichenen 1692isten Jahr nicht allein an dem Bodenseen/ sonder auch anderen Orthen gewachsen ist. Vnd in deme zumahlen bey ietziger Zeit alle Lebens-Mittel ohne dem in hohem Werth/ hingegen aber vil Leu&#868;th gefunden werden/ welche an statt da&#223; sie Speis vnd Tranck geniessen solten/ wegen allgemeinen Mangel nichts zubeissen/ oder (wie das Sprichwort lautet) zu nagen haben/ herentgegen ein andermahl/ da es ihnen Gelegenheit gibt/ gar zu vil einschoppen vnd gurglen vnd vil andere Vnordenligkeiten mehr zu u&#868;ben pflegen; so ist sich nit zu verwunderen/ da&#223; hiervon vil Vnda&#868;wligkeiten vnd u&#868;ble Sa&#868;fft in dem Leib gezu&#868;glet/ auff welche ein verderbtes Geblu&#868;t vnd Zundel zu diser Kranckheit erfolgen ko&#868;nden/ weilen sowohl die unartige Speis vnd Tranck/ unordentliche Lebens-Art als der dicke kalte feu&#868;chte vnd neblichte Lufft die Leiber zu solchen innerlichen stagnationes oder Su&#868;mpffungen der Feu&#868;chtigkeiten disponiert vnd endlichen herfu&#868;r gebracht hat; warvon dise Sucht ihren Vrsprung von aussen her genommen vnd bey vilen hin vnd wider von sich selbsten entstanden ist.
        Gleich wie dann solche Kranckheiten vnnd hitzige Fieber insonderheit bey denen Armen vnd Feldla&#868;geren au&#223; eben diser Vrsach allein (weilen nemblich grosse Unordenligkeiten geu&#868;bt werden/ vnd in der Dia&#868;t alles unter-u&#868;bersich gehet) fast Ja&#868;hrlich von sich selber ohne weitere Contagion hervor kommen vnd generiert werden; also kan ia/ in Betrachtung/ da&#223; zu dermahligen Zeit grosser Mangel vnd daher auch grosse Vnordenligkeiten entstehen/ zumahlen auch die Jahrs-Zeiten sehr ga&#868;ch vera&#868;nderlich vnd etwas gleichsamb wider die Gewohnheit unnatu&#868;rlich gewesen seye/ leichtlich geglaubet werden/ da&#223; es eben dermahlen bey anderen Leu&#868;then solche Kranckheiten entstehen ko&#868;nnen/ als es in denen La&#868;geren zu geschehen pfleget.
        Wann man zugleich beobachtet/ da&#223; bey abenehmenden vnd kurtzen Winters-Ta&#868;gen mehr der Stuben vnd dem Ofen gehu&#868;tet werde/ als da&#223; man durch eine zu Erhaltung der Gesundheit nutzliche vnd gantz nothwendige Leibs-Bewegung oder exercitium die Sa&#868;ffte in dem Leib auch in ihrer gebu&#868;hrenden Durchfliessung erhalt; wird man wol erachten ko&#868;nden/ da&#223; viel Cruditeten oder rauhe Vnda&#868;wungen in Au&#223;kochung de&#223; Geblu&#868;ts beschehen/ auch folglich au&#223; Ermanglung einer o&#868;ffteren Leibs-Bewegung die Sa&#868;ffte in dem Leib vil ehender zu der Stillstehung oder stagnation/ die Leiber aber zu Annehmung der Kranckheit bequem gemacht werden ko&#868;nden: zu dero Au&#223;bruch auch bey vilen Leu&#868;then einige unordenliche Gemu&#868;ts-Bewegungen/ besonders der Zorn/ wardurch vil Fieber vnd innerliche Entzu&#868;ndungen ihren Vrsprung nehmen/ wie auch bey vilen die Forcht/ Schro&#868;cken vnd Einbildungen/ als au&#223; welchen durch wunderliche Bewegung der Regungs-Geisteren sonderlich die erbliche vnd contagiose Kranckheiten gar leichtlich ko&#868;nden an sich gezogen werden/ nicht wenig Anla&#223; gegeben haben mo&#868;gen.
        Disem nach so die ietzt angezogene sowohl innerliche als a&#868;usserliche Vrsachen zusammen genommen/ vnd wol consideriert werden/ wird man leicht glauben vnd finden ko&#868;nden/ woher die dermahlige hin vnd wider/ doch an einem Orth mehr als in dem anderen herumb schleichende Sucht ihren Vrsprung genommen; wie nicht weniger/ warumb solche ehender in dem Hornung vnd Mertzen als zu anderer Jahrs-Zeit au&#223;breche/ alldieweilen nemblich in denen vorher gehenden Monaten von dem Herpst an bi&#223; auff die Zeit der Lufft mit o&#868;ffteren dicken Neblen vnd Ka&#868;lte die Leiber mehrer hierzu disponieret/ da&#223; der vorhin schon in denenselben vorborgen gelegene Zundel [insonderheit da es gegen dem Fru&#868;hling zu nahet/ vnd so wohl bey denen Menschen als anderen Thieren vnd auch Erden-Gewa&#868;chsen mehrere alterationes als sonsten zugeschehen pflegen] auffgewecket vnd angezu&#868;ndet worden. GOTT gebe/ da&#223; solcher nicht allein wegen ietzt mahligen grossen Mangel vnd Thewre der Viktualen als deren Vnzeitigkeit mehren Theils in denen armen vnd Mangelhafften Leu&#868;then/ sonderen auch in der gantzen atmosph&#230;ra oder allgemeinen Lufft von langwu&#868;riger Kriegs-Zeit her vorborgen ligende Zundel durch seine Gnad vnd Barmhertzigkeit mit besserer Zeit vnd gesunderen Lufft also au&#223;gelo&#868;scht werde/ da&#223; er (wie nit unbillich zufo&#868;rchten&#772; ist) nicht in ein gro&#868;sseres Fewer endlich au&#223;schlagen mo&#868;ge etc.
        Wo die dermahlige Kranckheit ihren Sitz in dem Leib habe/ vnd warumb sich so vil unterschidliche Zufa&#868;hle darbey zueraignen pflegen.
        &#167;. IV.
        SOlches hier in Ku&#868;rtze doch gru&#868;ndlich anzuzaigen/ so ist zu wissen/ da&#223; sowohl die hitzige Fieber als alle andere Kranckheiten mehren theils zweyerley Sitz vnd Wohnungen in dem Menschlichen Leib haben/ als nemblich in denen darinn enthaltenen beweglichen Feu&#868;chtigkeiten vnd Gaisteren/ vnd in denen dise in sich haltenden vesten Leibs-Theilen selbsten: vnd disemnach ist bereits zu Anfang de&#223; vorher gehenden dritten 5. schon zu Genu&#868;gen remonstriert worden/ da&#223; die Wurtzel diser Kranckheit vornemblich haffte in dem Geblu&#868;t vnd anderen in dem Leib enthaltenen feu&#868;chten Sa&#868;fften so au&#223; deroselben unnatu&#868;rlichen stagnation oder umgenugsamer Bewegung eine solche Verderbung vnd in de&#223; Menschen Gesundheits Hau&#223;haltung scha&#868;dliche Verwu&#868;rrung verursachen. Gleich wie nun nach obbeschehener klarer Au&#223;deu&#868;tung hiervon in denen vesten Leibs-Thailen sich nothwendig da vnd dort innerliche inflammationes oder Entzu&#868;undungen eraignen mu&#868;ssen/ also geschicht es/ da&#223; sich so vil ungleiche vnd unterschidliche Zufa&#868;hl bey denen hitzigen Fieberen erzeigen. Hier ko&#868;ndte zwar weitla&#868;uffig beschriben werden/ wie in diser Kranckheit so vil unterschidliche Leibs-Theil da vnd dort/ so wohl in dem unteren Bauch/ als in der Brust/ ja in dem Haupt selbsten vnd a&#868;usserlichen Glideren angegriffen werden vnd leyden mu&#868;ssen/ wie auch wie solche zuerkennen seyn mo&#868;gen; in deme aber die in gegenwa&#868;rtigem Bericht vorgesetzte intention sich so weit nit erstrecken will/ zumahlen solches wohl zuerkennen oder zu discernieren vilmehr die Medicos (als fu&#868;r welche diser Bericht fu&#868;rnemblich nicht gewidmet ist) zu besserer Chur concernieren thut/ als wird hierinn der Weitla&#868;uffigkeit verschont/ vnd nur dises u&#868;ber haupt hierbey angefu&#868;gt/ da&#223; zwar so vilfa&#868;ltige accidentia oder in dem &#167;. I. beschriebene Zufa&#868;hle von einer im 3ten &#167;. angezaigten innerlichen Vrsach herru&#868;hre; deren vilfa&#868;ltiger Vnterscheid aber verursachet werde theils von unterschidlicher Beschaffenheit de&#223; Geblu&#868;ts vnd anderer in dem Leib enthaltenen Feu&#868;chtigkeiten/ theils auch der innwendigen vesten Leibs-Theilen selbsten/ nachdeme nemblich solche beschaffen/ etwann bey manchem vorhin schon geschwa&#868;chet oder zu disem oder jenem Zustand geneigt seynd/ also da&#223; alsdann die inflammation vnd vergifftete Auffga&#868;hrung eintwederen in dem Magen oder Geda&#868;rm/ Cro&#868;s/ Leberen vnd anderen in dem unteren Bauch begriffene viscera oder veste Leibs-Thail bald in den Hal&#223; vnd Schlund/ jetzt in die Brust/ innwendige hole Seiten/ Hertz vnd Lungen/ oder gar in das Gehirn/ Nerven vnd Glider sich eindringet vnd au&#223;thailet/ vnd auff solche wei&#223; die obbeschribene Zufa&#868;hle erwecken kan: wie nicht weniger von gro&#868;sserer oder geringerer Bo&#223;artigkeit vnd zugenommener corruption oder Vergifftung in dem Geblu&#868;t vnd eingepflantzten Lebens-Geisteren/ nach welcher die Kranckheit mit ihrer Vngestu&#868;mmigkeit hefftiger vnd schneller zuleget oder etwas gelinder/ sanffter vnd gema&#868;cher fort schreitet etc.
        Wie dise Kranckheit ansteckend seye/ vnd in wem ihre Ansteckung oder deroselben Erbligkeit bestehe.
        &#167;. V.
        OBwohlen zwar dise Kranckheit au&#223; ihren angeregten sowohl a&#868;usserlichen als innerlichen Vrsachen mehrer Theil von sich selbsten generiert werden vnd entstehen mag/ so ist doch nicht zuverhalten oder zu la&#868;ugnen/ da&#223; sie nit auch au&#223; denen jenigen ko&#868;nde gezehlet werden/ welche von anderen mo&#868;ge erblicher wei&#223; an sich gezogen werden/ weilen solches der Au&#223;gang durch manche scha&#868;dliche Erfahrnus di&#223; vnd das vergangene Jahr bey etlichen erwisen hat: dessen aber ist sich nicht zuverwunderen/ massen alle bo&#868;se hitzige Fieber diser bo&#868;sen Art seynd vnd jederzeit gewesen/ da&#223; sie insonderheit die jenigen Persohnen/ so sich bey denen Behaffteten auffgehalten/ vnd deren Geblu&#868;ts- vnd Leibs-Beschaffenheit/ [wie oben in 3ten &#167;. bey denen so genannten innerlichen vorher gehenden Vrsachen die Anregung beschehen) solche Sucht an sich zu ziehen mehrers disponiert seynd/ vor anderen leichtlich inficieren vnd also erblicher wei&#223;e u&#868;berbracht werden ko&#868;ndten: vnd au&#223; diser Vrsach/ weilen schon vorm Jahr dise Kranckheit in allhiesiger Statt Costantz in ein oder anderer Hau&#223;haltung den unverhofften Einkehr genommen/ vnd darinn nach vnd nach mehr Persohnen angegriffen hat/ ist vermuthlich in anderen Orthen au&#223; Vngrund vnd Abgang eines wahren Berichts ein gantz unwahrhafftes verleumbderisches Spargiment entstanden/ als wann ein solche contagiose gar Perstillentzialische Sucht diser Orthen grassiren thu&#868;e; da doch GOtt sey Danck (hierann sich das wenigste nie befunden oder au&#223; einem Zeichen ha&#868;tte gespu&#868;ret werden ko&#868;nden; wie dann alle die jenige Signa oder Zufa&#868;hle (so oben im ersten &#167;. umbsta&#868;ndlich zusammen beschriben vnd ohne Abgang erzehlet worden) einen iedwederen nicht allein in der Artzney erfahrnen sondern Ma&#868;nniglichen/ so umb Beschaffenheit sowohl der hitzigen Fieber als der Pest selber einige Wissenschafft haben/ das Widerspill leichtlich vnd klar zuverstehen geben werden; zugeschweigen der gegen disem Orth respectiv&#232; geringen Anzahl/ so die gantze Zeit an diser Kranckheit ihr Leben eingebu&#868;sset haben; zumahlen vorderist denen Medicis wol bewust/ da&#223; die Pestilentzialische Fieber seyen morbi acutissimi/ welche nemblich einen schnellen Lauff haben/ vnd vom ersten Angriff bi&#223; auff den sibendten Tag eintweders zum Todt oder wider Auffkommen sich enden/ auch iederzeit mit Au&#223;brechung der Pest-Beu&#868;len/ Carbuncklen/ parotidum hinter den Ohren oder anderen dergleichen vergiffteten Zaichen sich erzaigen pflegen/ welche doch bey gegenwa&#868;rtigen Kranckheiten nicht bey einigem Patienten iemahls verspu&#868;ret worden.